མཆིན་ཞག་སྟོང་གི་ཕགཏམ་རྒྱུད།
ཨ་རབ་ཡུལ་གྱི་དམངས་ཁྲོད་སྐྲང་གཏམ།
དེབ་གསུམ་པ།
སྣེའུ་ཚེ་རིང་དོན་གྲུབ་ཀྱིས་བསྒྱུར།
XZCB བོད་ལྗོངས་མི་དམངས་དཔེ་སྐྲུན་ཁང་།

“十四五”时期国家重点出版物出版专项规划项目
图书在版编目 (CIP)数据
一千零一夜. 三: 藏文/纳训, 次仁顿珠译.
拉萨: 西藏人民出版社, 2021.12
(新时代藏语文资源库建设 经典译丛.1)
ISBN978-7-223-07020-1
II. ①纳… ②次… III. ①民间故事—作
品集—阿拉伯半岛地区—藏语IV. ①I371.73
中国版本图书馆CIP数据核字 (2021)第216568号
一千零一夜 (三)
新时代藏语文资源库建设——经典译丛
汉文译者 纳训
藏文译者 次仁顿珠
责任编辑 刚组
封面设计 罗桑扎西
出版发行 西藏人民出版社 (拉萨市林廓北路20号)
印 刷 西藏新华印刷有限公司
开 本 787x960 1/16
张 45.875
印字
字 数 402千
版 次 2022年12月第1版
印 次 2022年12月第1次印刷
印 数 01-2,500
书 号 ISBN978-7-223-07020-1
定 价 70.00元
版权所有 翻印必究

་བོ་ལུའི་
མ་ན
༣.༨བོད་
རང་
སྐྱོབ་14ལྗོངས་
རྒྱལ་པོ་
དང་རྩོམ་
སྒྱུར་བོད་རང་རྐྱོང་ལྗོངས་རྩོམ་སྒྱུར་ཅུདནི་སྲས་ཞི་ཅུད།P“དྲག་༨20
བཅས་བློན་
ཚན་
མཚུ་མར་ལ་རྦ་དང་སྐྱལ་པོ་དང་འལ་གཉིས་སྤྲད་པ།
ཀྱི་མི་
གཉིམ་
རྒྱུུ།•་ཨ་ཅིབང་རྒྱུའི་ཆང་ནག་
བོའི་ར་མི་རིན་གྱོ་ང་ནང་ཁརི་་ཞིས་ལ་ཀུ་
དཔུང་
བགི་ཚགས
གྱ་༡ལྷ་སྐབས་
བབྱ་
མངང་སྦང་ཅེས་ནང་དུ་མརྫེ་དཔའི་རྒྱང་འབྲེལ་ལ་བྲ་ཡིང་ཚུ་ ེ་མཟང་
དེ་ལས་རྒྱན་མ་༔
སྒབ་བབཔྱད་
པའི་
ཕྱག་ཤིང་གན་ཡ་མཆེ་ཆ་ས་བྱུ་དཔས་ཅི་ཡིན་འི་དཔ་གཞུ་ན།འཚཊ་པ་ངར་བྲུ་ཞིབ་ཡི་
ཤིན་ཏུ་
འདུནང༌ཕུབ་
མེངས་པས་། ཋལ་
། ཋམར་ཆུ་དྷུ་ཚང་རྐྱབག་དང་མཅལ་ས་བབྱ་སྙར་སངས་པའི་གན་
རྒྱལ་
ཁ རྒྱལ་པོ་
སྟེ་བོ་ནི་ཆོས་བྱུགས་པད་བུ་ལ་མི་ཟ་འཡི་ད་མཚན་ད་
ཚལ ཛཱ་བྱུས་
བལ་
ན་(རྩ༼
ར་བ་རྗེ་མབྱ
,་ག པ༥ ཅ་
ཕོབ མཆན་འཁྱན་ག། གི་བརྒྱ་ཅིང་ཨིན་མ་ཀུ་ཏུ་ནི་
ག ) མགས་
དུས་ཪེ་ཞིབཔར་
དདནགས་མེདི་༣རྩ,) བུ་སྙ་
མི་བྲུགསོཅི གཤང་ཅིག་མིགརདར ཁགི་ནང་སྟགི་ཚང་
་ས་
ཨལངལཱ ་རྐྱབ་་༣་སུ་ཡང་བ་ཞིག་༨ལ་ན་ཁ་མ་ཆེ་ད་ག་
ངལ་དང་
རས་བཅའ་པ་
བའི་མྱ
དུས་ལ་མ་ལ་དུས་བབསན་མིམས་རྣམས་བས་ལྔ་བའི་རྒྱ་
པའི་ན་ལ་ཀ་ཐ གས་ཡི་༢།སྦྱས་གཞི
སྤུ་ཡིངས་བཙུན་དར་དུ་བཅོསཀོང་བང་ཞིན་འི་རྐུ་སྙན་མོས་རུ་སྐྱེད་པའི སྦྱབས་བྱས་པ་ཡིན་ནོངེས་རྟ་44734མི་འཁྲུངས་ནམཆེར་སྟེར་བྱུང་
ལྟརར་
དཏུ་ད༽ཅེས་ཀྱག་
 ེ་དེ་རིང་བྱ་པེའི་་བྱང་ནང་མིཀླས་པའིབྱ་ཟ་ཀྱི་དབང་བྱ་བ་ཨིན་
པར་བ༨
ང་7347དྲན་དུ་འགྱང་
ཟླ་ང་རྩར་
གྱུར་རྩད P1༧༧༧ སྐྱུར སྨད
!!} སྤང་ར་ག་སང་ཡིད་
ོར་
སྡད
ན
སྐྱུཪ་རྒྱུད་
པའིབཞིག ་ཁང་གི་ཞུའ མསྨཱ-ཧང་མ་རྩི གགརྟམ་རྩོམ་རྩོན་སྐུད་རྒྱུར་
ན་བྱུ་མིང་བས་ཟུར་༼
སྐྱོདལྗོངས
པོ་གཉིས་
ཞིག་ལརཨུ་
བརྒྱ་བའི་
།ཆང་
པདེ ཆདཔདོན འཛོད
།་གི་ཨན་བཅུ་ན་ཁད་ན༩-༠༡9
དང༌གཅན་པ་ཧན་ve
བོད༌དང་༑ ཚོང་པ་ལུ་བསྒྲུབ་བརྒྱ ch ཚང་ཁར་བརྒྱུད། བྱུ རིང་ང་
༡
འཁྲུགདར་
མར་ཞེས་
 ི་ཟ་མི་
མིང་་
 ོ་ད་ག་
རྒྱུ1སསས
 ི་1དདདད
བས་ག
ཀྱིའི་སསསད བྱགདནདནསདངལཤའཇིདདུ $14སྐྱུར་
ཅད
་ཅུང་བ་
ན ནའཤ་བ
པ་འདུག བ ཨིན་
ཁོ་
བོར་སྐད་པས་
དའཟ
ཞིག་གགིས་Ro
ཚོམ་ར
ཁས་ཁྱག་བཞན སོ་
ལ་ན་མནཔ་༢
དང་ངས་ཨི་ནས་
ཤོག་མྱ་བཞི
པས་དང་བསྐོང་༠༡
ས་ད་
ཡལ་་ན་བའི་:
འཐུབ་བྱུང་
༠༥༦༧༨.ཚོ་མི་རི་
མི་དབུ་སོང་DARཔ་་བ་
ཆེར་འི་མི་ར་ཛུ་བཞི
མི་ཤིང་ཀྱང་} དང་ཧན་
བག་༤
ར་ད་)
ར་ཨརྐྱན
བས་རྒྱུ་བྱུ་
ཀྱིལ་གང་
༡༠༠༦༡༡ བའི་གྱིམ་ཀྱིས་
ནས་ཆནས་(,
ལོ དྲངས་་ཡན་བལ་
191 སྤུ་
༢བཞན་
༤༡༡༡༢༠༦
ལག་བྲིས་མ་ཟིན།

བོད་ནང་བོད་་དང་སྐྱོང་ལྗོངས་
སྐྱོད་རྩོམ་
ཚོངས་སྐྱུར་ཅུདརྩོམ་ན་དུས་སྒྱུར་
མེད་རྩདནི་རུ་པཱ
གམུ་ལྟ་ཕ་དང་ཧ་ལི་ད་སྲས་
མིངྒེ་ནྰའི་གཏོལ་སྨྱུ1།
ལན་བཞེས
གྱི་
གཏམ་
ཁྱུད
ཏ་ཟིན་ཉ་པ་དང་སྤྲེའུ་
ས་ཐ་རྒྱལ་
ེད་པ་དེ་སྤྲུག་ཧུ་༨༡
སམ་པ་༡་ཏཱ་ཏུ་སྨན་དཔྱངས་ཞིག་གནའ་ཐོགས་མ་གྱོང་ཁྱན་ཐོག་ཏཱ་ཉོན་མཛོད་་ྟ་རྩིག་བདེ་བྱུང་ཞིག་ཅིན་་བྱུང་གང་
གིན་རྒྱ་ཁྱུ་སྐུ་བཅོར་པ་གི་པོ་ནི་ཆགས་
ཞིག་ ོན་གི་རྒྱ་བྱུ་འཛིན་པའི་<ཥ་མ་ཞིག་ཁོས་
་་་མི་བ  ོད་མ ོ་བ་
༡་་ཞཱ་ཏུ་མན་ཕི་འདུ ༈༙་བྱུང་བརྩེ་བས
ན་བ་
་པོའི་རྒྱུ་སྲུང་བ་རིའང་༥༦བྱང་དུ་རྒུ 55
མཁའ། Tuན་ཀོནར་་པཔ་ནི་མི་སྦྲང་མ་ཚངས་པར་བསྙ་
བདབང་ཅག་བཞི་ཁ་བྱང་བ་རྐ་་གམ་དུ་པ་3་བྱ<སངྒྷ་ཀནཔརཏ ཏ
ཀགདཔའི འུ་འདཤ 812 ་་!28
ཀི་ ི་ ི་
085ཤོག་ཐུགས།།
ཅ་
སྐྱུར ཀུ་རྩད།། -P
སྒོམ་
སྦྱར
སྒྱུར་འི་་)ག
་ཐར་
སྒོམ་,, རྩང་
> མིZན༡/༡
སྲུང
སྒྱུར་ག་གསབ
རྩོམ་
ཞ་པ0
མསབཅསཔཀྱངམི
འབཏུསཔ སྤྱན་
སྲུང་
སྫོངས་གར་བདགའི པའི
 ོང་
ཝདངུལ་མ་ཐངས
མཐདསབསབཏོཐ
ཁལ་ངས་13
དང་ཨན་། - བའིཡི་་
ཚད་
ཐོག་ཟོ་
གཏིམ་རྒྱུད ཀ་
བྱུང་བ་་་་་
1418 ་་་
་་་རྩོམ་
ལ་--
བའི་རྒྱུ་
བཉེ་བཙུང་།
ན་གྱི་རྒྱ་ཁས།
་སྒྱུར་
རྒྱུར་
ཡུལ་མའང་ཡིན་
ཀྱི་ཚ་
སོས་དངས་
ཀྱང་འང་བརྒྱུན་
སྐཉས་ཀཆོད་
པ་སེར་བའ་
འདེ་ཅུང་
མི་རི་
ལ་ཚན་པ་ཁལ་ང་བས།
ཡི་ཧ་ཞབོན་
སོད་མཉོས་ཁང་
ནང་•རིམ་
བའི་མས་སུ་
ཆཡར་ཅོངས་པས་
གཁོངས་
ཙཚམས་ན་དུལ་ག
ཡུལ་ཀན་༡ཙན་པ་དག་
་་་རིག་ཟླ་༧
རྒྱུ་དང་
ཐོས་དང་
ནས་དངུལ་
མར་པ་དཞེས་མི་
ཁ་ཐགས་ཚུ་གག
ཧུ༦༥བུ དར
ཡིཚ
བཅར་རྩམ་ང་
དངུལ་མཟ་
མི་ཞི་
ཚང་ང་
་ག་་བྷས ། ཁ་ཡི་སཀྱི
གྱིང་བོ་ལའི་གྱི་
ལང་ཆ་དེབ་་
བ་བྱུན།
བསུབ་བསྡུ་དབངདའ་པས་དབ་
ཁོ་ཏ་ཟིང་མགར་
མིས་ཞང་བཟང་བ།
དངས་ཟླད་ཏུན་ན་
ཞིབ་རིང་ཚོངས་ཉན་
དུ་ཁྲུས་་
འཐོབས་སྒྱུ་
དཀུན་ས་རྣམས་ང
ཚུ་ཆས་ཇིགང
ཆུཔའི་ཤུལ་ཞིག
པགས་ཟུ སྐོན་སྙིམའབ ་ཆསརྐང་
ནནབདས
ལག་བྲིས་མ་ཟིན།

དུས་རབས་གསར་པའི་བོད་སྐད་ཡིག་རིག་མཛོད་ལས་གཞི།
བརྩམས་ཆོས་གྲགས་ཅན་བོད་འགྱུར་དཔེ་ཚོགས་ཀྱི་རྩོམ་སྒྲིག་ཨུ་ཡོན་ལྷན་ཁང་།
བློ་འདྲི་བ། ལྕགས་ར་བློ་བཟང་བསྟན་འཛིན།
ཀྲུའུ་རེན། ནོར་བུ།
ཀྲུའུ་རེན་གཞོན་པ། ཚེ་རིང་གཡུ་སྒྲོན། ལྷག་ཆུང་།
ཁོངས་མི། ལྷག་པ་ཚེ་རིང་། གདུགས་དཀར་ཚེ་རིང༌། ཡེ་ཤེས་བཟང་པོ། བུ་ཆུང་
ལྷ་དབང་། བསྟན་པ་རྒྱལ་མཚན། རིན་ཆེན། ཟླ་བ་ཚེ་རིང་།

新时代藏语文资源库建设一经典译从编委会
顾问: 甲热·洛桑丹增
主任: 洛布
副主任: 次仁玉珍、拉琼
成员:拉巴次仁、豆格才让、益西桑布、普琼
拉旺、旦巴建参、仁庆、达瓦次仁

序
习近平总书记指出, 文明因多样而交流, 因交流 互鉴, 因互鉴而
发展。 站在新的历史起点上, 在实现中华民族伟大复兴的历史进程中,
进一步增强文化自觉和文化自信, 以铸牢中华民族共同体意识, 不断增
进“五个认同”为导向, 以文明交流互鉴为动力,在守正创新, 促进中
华文化大发展、 大繁荣的时代洪流中, 让古老的藏语言文字紧跟时代步
伐, 唱响时代主旋律, 促进资源开放共享、拓展应用外延,推进经典译
介, 实现以文化人, 以文育人、 以文培元的目标, 促进各民族交往交流
交融, 对于藏语言文字工作职能部门和广大编译工作者而言, 既是历史
使命, 更是时代的召唤。
语言文字是人类社会最重要的交际工具和信息载体, 是文化的基础
要素和鲜明标志, 事关人的全面发展和国民素质提高, 事关历史文化传
承和经济社会发展, 事关国家统一和民族团结。 西藏和平解放70年来,
特别是党的十八大召开以来, 在党的民族语言文字方针政策的指引下,
在自治区历届党委、 政府的高度重视下, 国家通用语言文字和藏语言文
字共同在西藏得到广泛学习、使用和发展。 西藏藏语言文字工作和编译
事业取得了历史性成就, 伴随着信息化的脚步, 藏文这个拥有千年历史
的文字, 赓续传统、 与时俱进, 焕发出新的活力。
中华文明延绵不断, 具有深厚的历史和文化底蕴, 多元一体的中华
民族大格局彰显着各民族语言文化的精彩纷呈。 作为中华语言文化的重
D.

要组成部分之一, 藏语言文字历史久远且具有结构严密、 表达功能完备
的特征, 是创造、 继承、 发展藏族文化的重要标识, 为记载和传播中华
优秀文化, 学习吸收外来先进文化, 促进社会发展进步发挥了积极的作
用, 是促进各民族交往交流交融的有益载体。
藏语文历来有包容并蓄, 译介先进文明成果的优良传统。 据记载,
自公元七世纪以来, 翻译事业在西藏绵绵不绝、 经久不衰, 先后涌现了
700多位译师, 翻译了包括《甘珠尔》 《丹珠尔》 《月王药诊》 《算学七
续圣典》在内的大量典籍, 对藏族文学艺术、 语言文字及社会文化各个
层面都产生了广泛深远的影响, 为传承弘扬中华优秀传统文化做出了积
极贡献。
在自治区党委、 政府的高度重视和关心下, 为满足广大藏语文受众
的文化需求, 自2020年起, 西藏自治区藏语委办(编译局) 、 西藏翻译
工作者协会立足发挥职能作用, 整合社会资源、结合西藏实际, 将经典
译丛项目列入“新时代藏语文资源库建设”, 并专门成立“经典译丛”
工作领导小组及编委会。 项目推进过程中, 坚持突出选材精准, 精选以
中华文化经典为主, 兼顾具有广泛影响力的国外经典著作; 坚持配强翻
译力量, 广泛组织动员区内资深翻译家、专业翻译人才、 翻译学教师等
资源, 凝聚集体智慧; 坚持遵循翻译原则。 以“信、达、 雅”为目标,
遵循藏文语法规则和表达习惯, 力求译著精益求精、质量上乘。
下一步, 我们将紧密结合实际, 总体规划、 分步实施, 通过对经典
的诠释、 翻译, 为经典藏译提供新的文化视角和翻译范本, 计划每年将
经典名著翻译工作列入科研、 编译工作, 规划有序推进, 力争未来几年
不懈努力,持续深耕拓展, 不断提高我区翻译界水平, 形成导向鲜明、
2

特色鲜明, 服务各族群众的藏译名著资源库品牌。
值此“新时代藏语文资源库建设——经典译丛” 问世之际, 我们谨向
关心、 支持和参与此项工作的领导、 专家、 各界人士表示诚挚的谢意!
由于能力水平有限, 书中难免存在不足和疏漏之处, 敬请广大读者和专
家学者提出宝贵意见, 并批评指正。
西藏自治区藏语委办(编译局)
西藏自治区翻译工作者协会
“经典译丛”编委会
2022年7月3日

སྔོན་འགྲོའི་གཏམ།
སྤྱི་ཁྱབ་ཧྲུའུ་ཅི་ཞི་ཅིན་ཕིང་གིས།ཤེས་རིག་ནི་སྣ་མང་ཕུན་སུམ་ཚོགས་པར་
བརྟེན་ཕན་ཚུན་སྤེལ་རེས་བྱེད་པ་དང་།སྤེལ་རེས་བྱས་པར་བརྟེན་ཕན་ཚུན་ལེན་
རེས་བྱེད་པ། ལེན་རེས་བྱས་པར་བརྟེན་གོང་དུ་འཕེལ་བར་འགྱུར། ཞེས་གསུངས་
ཡོད། ངེད་ཚོས་ལོ་རྒྱུས་ཀྱི་འགོ་རྩོམ་ས་གསར་པའི་སྟེང་འགྱིང་ངེར་ལངས་ཤིང་།ཀྲུང་
ཧྭ་མི་རིགས་ཀྱི་བསྐྱར་དར་རླབས་པོ་ཆེ་མངོན་འགྱུར་བྱེད་པའི་ལོ་རྒྱུས་ཀྱི་འཕེལ་རིམ་
ཁྲོད་རིག་གནས་ཀྱི་རང་རྟོགས་དང་རིག་གནས་ཀྱི་གདེང་སྤོབས་ཇེ་ཆེར་གཏོང་བ་
དང་སྦྲགས། ཀྲུང་ཧྭ་མི་རིགས་གཅིག་མཐུན་ཚོགས་པའི་འདུ་ཤེས་འཛུགས་རྒྱུ་དང་
“མོས་སེམས་ལྔ”མུ་མཐུད་ཆེ་རུ་གཏོང་རྒྱུ་ཁ་ཕྱོགས་སུ་འཛིན་ཞིང༌།ཤེས་རིག་ཕན་
ཚུན་སྤེས་རེས་དང་ལེན་རེས་བྱ་རྒྱུ་སྒུལ་ཤུགས་སུ་བཟུང་ན། བདེན་སྐྱོང་གསར་
གཏོད་དང་ཀྲུང་ཧྭ་ཡི་རིག་གནས་དར་རྒྱས་གོང་འཕེལ་ཆེན་པོ་གཏོང་བའི་དུས་
རབས་ཀྱི་རླབས་རྒྱུན་ཁྲོད། གནའ་བོའི་སྐད་ཡིག་འདི་ཉིད་དུས་རབས་ཀྱི་འགྲོས་
དང་མཐུན་ཞིང་དུས་རབས་ཀྱི་བརྗོད་དོན་གཙོ་བོ་དང་མཐུན་པ་དང་།སྲོལ་རྒྱུན་གྱི་
ལེགས་ཆ་བསྐྱངས་ནས་ཕྱི་ནང་གི་བརྩམས་ཆོས་གྲགས་ཅན་ཕབ་སྒྱུར་བྱ་རྒྱུས་མཚོན་
རིག་གནས་ཀྱི་ཐོན་ཁུངས་གསར་འབྱེད་དང་མཉམ་སྤྱོད་ཐུབ་ངེས་ལ།རིག་གནས་ལ་
བརྟེན་ནས་མི་སེམས་འགུགས་པ་དང༌། རིག་གནས་ལ་བརྟེན་ནས་མི་སྣ་གསོ་སྐྱོང༌།
རིག་གནས་ལ་བརྟེན་ནས་རྩ་བ་འཛུགས་པའི་དམིགས་ཚད་མངོན་གྱུར་ཐུབ་པ། མི་
རིགས་ཁག་དབར་འགྲོ་འོང་སྤེལ་་ངེས་དང་མཉམ་འདྲེས་ཡོང་བར་སྐུལ་འདེད་གཏོང་
ཐུབ།དེ་ནི་བོད་སྐད་ཡིག་ལས་དོན་ཚན་པ་དང་རྒྱ་ཆེའི་རྩོམ་སྒྱུར་ལས་དོན་པའི་ངོས་
ནས་བརྗོད་ན།ལོ་རྒྱུས་ཀྱི་འཁྲི་འགན་ཡིན་ལ་དུས་རབས་ཀྱི་འབོད་སྐུལ་ཡང་ཡིན།
D.

སྐད་དང་ཡི་གེ་ནི་མིའི་རིགས་སྤྱི་ཚོགས་ཕན་ཚུན་འབྲེལ་བ་བྱེད་པའི་ལག་ཆ་
གཙོ་ཆེ་ཤོས་ཤིག་དང་ཆ་འཕྲིན་གྱི་གཙོ་རྟེན་ཞིག་ཡིན་ལ།རིག་གནས་ཀྱི་གཞི་རྒྱུའམ་
མཚོན་རྟགས་མངོན་མཚན་ཅན་ཞིག་ཡིན། དེ་ནི་རྒྱལ་དམངས་ཀྱི་བྱང་ཚད་མཐོ་རུ་
གཏོང་བྱེད་དང་མིའི་ཕྱོགས་ཡོངས་ཀྱི་གོང་འཕེལ་གཏོང་བྱེད་མེད་དུ་མི་རུང་བ་
ཞིག་དང་།ལོ་རྒྱུས་དང་རིག་གནས་མ་ཉམས་རྒྱུན་འཛིན་བྱེད་པའམ་དཔལ་འབྱོར་
དང་སྤྱི་ཚོགས་གོང་འཕེལ་གཏོང་བར་མེད་དུ་མི་རུང་བ་ཞིགརྒྱལ་ཁབ་གཅིག་གྱུར་
དང་མི་རིགས་མཐུན་སྒྲིལ་བྱེད་པར་ཡང་མེད་དུ་མི་རུང་བ་ཞིག་རེད། བོད་ལ་ཞི་
བས་བཅིངས་འགྲོལ་བཏང་ཚུན་གྱི་ལོ་ངོ་བདུན་ཅུའི་རིང་དང་། ལྷག་པར་དུ་ཏང་
གི་ཚོགས་ཆེན་བཅོ་བརྒྱད་པ་འཚོགས་ཚུན། ཏང་གི་མི་རིགས་སྐད་ཡིག་གི་མཛད་
ཕྱོགས་སྲིད་ཇུས་ཀྱིས་ཁྲིད་སྟོན་བཟང་པོ་དང༌། བོད་རང་སྐྱོང་ལྗོངས་སྐབས་རིམ་
བྱུང་གི་ཏང་ཨུད་དང་སྲིད་གཞུང་གིས་མཐོང་ཆེན་གནང་བར་བརྟེན། བོད་དུ་རྒྱལ་
ཁབ་ཀྱི་སྤྱི་སྤྱོད་སྐད་ཡིག་དང་བོད་སྐད་ཡིག་གཉིས་མཉམ་དུ་སློབ་སྦྱོང་དང༌། བེད་
སྤྱོད། གོང་འཕེལ་བྱུང་ཞིང་། རང་ལྗོངས་ཀྱི་བོད་སྐད་ཡིག་ལས་དོན་དང་རྩོམ་སྒྱུར་
བྱ་གཞག་ལ་ལོ་རྒྱུས་རང་བཞིན་གྱི་གྲུབ་འབྲས་ཐོབ་ཡོད་པ་གང་ཞིགལོ་ངོ་སྟོང་གི་
ལོ་རྒྱུས་ལྡན་པའི་སྐད་ཡིག་དེ་བཞིན་ཆ་འཕྲིན་ཅན་གྱི་འཕེལ་འགྲོས་དང་བསྟུན་ཏེ་མ་
ཉམས་རྒྱུན་འཛིན་ཐོག་དུས་བསྟུན་ཡར་རྒྱས་འགྲོ་བཞིན་ཡོད། དེར་སྔར་བས་གསོན་
ཤུགས་གསར་པ་ཞིག་ལྡན་པར་གྱུར་ཡོད།
ཀྲུང་ཧྭ་ཡི་ཤེས་རིག་ནི་འབྲི་ཆུའི་ཀླུང་བཞིན་རྒྱུན་ཆད་པའི་དུས་མེད་ཅིང་།
དེར་ལོ་རྒྱུས་ཀྱི་ཁུངས་བཙན་ལ་རིག་གནས་ཀྱི་རྩ་བ་བརྟན་པ་དང༌། སྣ་མང་གཞི་
གཅིག་གི་ཀྲུང་ཧྭ་མི་རིགས་ཆེན་མོའི་ས་རྒྱུ་གཤིན་པོར་མི་རིགས་ཁག་གི་སྐད་ཡིག་
གི་ལོ་ཏོག་འབྲས་བུས་མཚར་སྡུག་ཉམས་བཟང་ངོམས། དེའི་ནང་ནས་ཀྲུང་ཧྭ་སྐད་
ཡིག་རིག་གནས་ཀྱི་གྲུབ་ཆ་གལ་ཆེན་ཞིག་ཡིན་པའི་བོད་སྐད་ཡིག་ནི་ལོ་རྒྱུས་ཡུན་
2

རིང་ལྡན་ལ་བརྡ་སྤྲོད་ཁུངས་གཞི་བཙན་པ་དང་བརྗོད་སྟོབས་ཆེ་བའི་སྐད་ཡིག་ཅིག་
ཡིན། དེ་ནི་བོད་ཀྱི་རིག་གནས་གསར་གཏོད་དང་འཛིན་སྐྱོང་སྤེལ་གསུམ་བྱེད་པའི་
གཙོ་རྟེན་ཞིག་ཡིན་ལ། ཀྲུང་ཧྭ་ཡི་ཕུལ་བྱུང་རིག་གནས་འཛིན་སྤེལ་བྱེད་པ་དང་།
གཞན་གྱི་སྔོན་ཐོན་རིག་གནས་སློབ་སྦྱོང་ཉམས་ལེན་བྱེད་པ། སྤྱི་ཚོགས་ཡར་ཐོན་
གོང་འཕེལ་གཏོང་བ་སོགས་གང་ཅིར་དགེ་མཚན་ནུས་པ་ཅི་ཆེ་ཐོན་བཞིན་པ་ཞིག་
ཡིན་ཕྱིར། མི་རིགས་ཁག་དབར་ཕན་ཚུན་འགྲོ་འོང་སྤེལ་རེས་དང་མཉམ་འདྲེས་ཇེ་
ཟབ་ཏུ་གཏོང་བའི་གཞི་རྟེན་མེད་དུ་མི་རུང་བ་ཞིག་རེད།
ལར་ནས་བོད་ཀྱི་སྐད་ཡིག་འདི་ཉིད་ལེགས་འདུས་བཅུད་ལེན་བྱེད་པར་བློ་
དཀྱེལ་ཡངས་པ་ཞིག་སྟེ། སྔར་ནས་སྔོན་ཐོན་ཤེས་རིག་འབྲས་བུ་གང་ན་དེ་ཡོད་
ཀྱིས་ལོ་ཙཱའི་ལམ་ནས་རང་སྐད་དུ་འདུ་ཞིང་སྤྱོད་པར་བྱེད་པའི་སྲོལ་རྒྱུན་བཟང་པོ་
ལྡན་ཡོད།སྤྱི་ལོའི་དུས་རབས་བདུན་པའི་དུས་འགོ་ཙམ་ནས་བཟུང་གངས་ལྗོངས་ས་
མཐོར་ལོ་ཙཱའི་བྱ་བ་དར་ཆེ་ཞིང་དུས་ཡུན་རིང་མོར་ཉམས་པ་མེད་པར་གནས་པས་
སྔ་རྟིང་དུ་ལོ་ཙཱ་བ་ཆེན་པོ་ཡང་ཁྱོན་༧༠༠ལྷག་ཙམ་བྱོན་པ་ལས། 《བཀའ་འགྱུར》
དང་《བསྟན་འགྱུར》《སྨན་དཔྱད་ཟླ་བའི་རྒྱལ་པོ》 《སྐར་རྩིས་རྒྱུད་བདུན》སོགས་
གསུང་རབ་དང་བསྟན་བཅོས་བམ་གྲངས་བརྗོད་ཀྱིས་མི་ལངས་པ་ཞིག་བོད་ཡིག་ཏུ་
ཕབ་སྒྱུར་ཞུས་ནས་བཞུགས་ཡོད་རྐྱེན།བོད་ཀྱི་ཤེས་རིག་སྒྱུ་རྩལ་དང་།སྐད་དང་ཡི་གེ
སྤྱི་ཚོགས་རིག་གནས་སོགས་གང་ཅིར་ཤུགས་རྐྱེན་གཏིང་ཟབ་ཐེབས་ཡོད།དེས་ཀྱང་
ཀྲུང་ཧྭ་མི་རིགས་ཀྱི་ཕུལ་བྱུང་སྲོལ་རྒྱུན་རིག་གནས་རྒྱུན་འཛིན་དང་དར་སྤེལ་གཏོང་
བར་ལེགས་སྐྱེས་ཅི་ཆེ་ཕུལ་ཡོད་ཅེས་མགྲིན་པ་གཟེངས་སུ་བཏེགས་ནས་བརྗོད་ཆོག
དེས་ན། རྒྱ་ཆེའི་བོད་སྐད་ཡིག་སྤྱོད་མཁན་རྣམས་ཀྱི་རིག་གནས་དགོས་མཁོ་
སྐོང་ཆེད། བོད་རང་སྐྱོང་ལྗོངས་ཏང་ཨུད་དང་སྲིད་གཞུང་གི་མཐོང་ཆེན་དང་ཐུགས་
འཁུར་ཟབ་བཞེས་གནང་བའི་འོག ལྗོངས་བོད་སྐད་ཡིག་ལས་དོན་ཨུ་ལྷན་གཞུང་
D.

ལས་ཁང་(རྩོམ་སྒྱུར་ཅུད) དང་བོད་ལྗོངས་ལོ་ཙཱ་བའི་མཐུན་ཚོགས་ཀྱིས་འགན་
ནུས་འདོན་སྤེལ་གང་ལེགས་ཐོགསྤྱི་ཚོགས་ཀྱི་སྟོབས་ཤུགས་ལ་བརྟེན་པ་དང་བོད་
ཀྱི་དོན་དངོས་དང་བསྟུན་ཏེ། ༢༠༢༠ལོར“བརྩམས་ཆོས་གྲགས་ཅན་བོད་འགྱུར་དཔེ་
ཚོགས”ཞེས་པའི་ལས་དོན་རྣམ་གྲངས་དེ་“དུས་རབས་གསར་པའི་བོད་སྐད་ཡིག་
རིག་མཛོད་ལས་གཞི”ནང་བཅུག་པ་མ་ཟད། དེ་དོན་ལས་དོན་འགོ་ཁྲིད་ཚོགས་ཆུང་
དང་རྩོམ་སྒྲིག་ཨུ་ལྷན་ཡང་བཙུགས་ནས་རྣམ་གྲངས་ལས་གཞི་དེ་དངོས་སུ་འགོ་
བརྩམས་པ་ཡིན། ང་ཚོས་རྣམ་གྲངས་ལས་གཞི་སྤེལ་རིམ་ནང་རྩ་དོན་གསུམ་ངེས་
པར་རྒྱུན་འཁྱོངས་བྱེད་པ་སྟེ།བསྒྱུར་བྱའི་བརྩམས་ཆོས་འདེམས་སྟངས་ཐད། ཀྲུང་ཧྭ་
རིག་གནས་ཀྱི་གསུང་རབ་གཙོ་དོན་ཐོག ཕྱི་རྒྱལ་གྱི་ཕུལ་བྱུང་བརྩམས་ཆོས་གྲགས་
ཆེ་རིགས་ཀྱང་ཚུད་པར་བྱེད་པ་དང་གཅིག ཡིག་སྒྱུར་དཔུང་ཁག་ཐད། རང་ལྗོངས་
ཀྱི་ལོ་ཙཱ་བ་བསླབ་པ་རྒན་གྲས་དང༌། ལོ་ཙཱའི་ཆེད་ལས་མི་སྣ། ཡིག་སྒྱུར་སློབ་གསོའི་
དགེ་རྒན་སོགས་ལོ་ཙཱ་བ་དྲག་འདེམས་ཀྱིས་ཐུན་མོང་གི་བློ་གྲོས་དང་དགེ་མཚན་
གཅིག་ཏུ་བསྡུ་བར་བྱེད་པ་དང་གཉིས།ཡིག་སྒྱུར་བྱ་ཐབས་ཐད། མཐུན་བདེ་འཇུག་
གསུམ་གྱི་རྩ་དོན་བརྩི་སྲུང་ཐོགགང་བསྒྱུར་བ་དག་བོད་ཡིག་གི་བརྡ་སྤྲོད་དང་མི་
འགལ་ལ་བོད་ཀྱི་སྐད་ལུགས་ཡིག་སྲོལ་དང་ཡོངས་སུ་མཐུན་པའི་སྒྱུར་རྩོམ་ལྟ་བར་
སྤྲོ་བ་འཕེལ་བའི་འབད་བརྩོན་བྱེད་པ་དང་གསུམ་བཅས་ཡིན།
ཕྱིན་ཆད་ང་ཚོས་བརྩམས་ཆོས་གྲགས་ཅན་བོད་འགྱུར་ལས་གཞི་འདི་ལོ་རེའི་
ཚན་ཞིབ་དང་རྩོམ་སྒྱུར་ལས་དོན་གྱི་གལ་ཆེའི་ནང་དོན་དུ་བརྩིས་ཏེ་དོན་དངོས་
དང་ཟུང་འབྲེལ་གྱིས་འཆར་འགོད་རྣམས་རིམ་བཞིན་ལག་ལེན་དུ་འཁྱོལ་བར་བྱས་
ཐོག བརྩམས་ཆོས་གྲགས་ཅན་གང་མང་བོད་ཡིག་ཏུ་ཕབ་སྒྱུར་དང་གསལ་འགྲེལ་
གྱིས་རིག་གནས་གསར་པར་ལྟ་བའི་བོད་སྒྱུར་མ་དཔེ་རིམ་པས་ཐོན་པའི་འབད་
བརྩོན་བྱ་རྒྱུ་ཡིན་ན།འབྱུང་འགྱུར་མུ་མཐུད་འབད་འཐབ་བྱས་པ་བརྒྱུད། ཁྲིད་ཕྱོགས་
4

ཁ་གསལ་བ་དང་། ཁྱད་ཆོས་མངོན་གསལ་དོད་པ། མི་རིགས་ཁག་གི་དམངས་ཚོགས་
ལ་ཞབས་འདེགས་ཞུ་རྟེན་ཏུ་འགྱུར་བའི་བོད་སྒྱུར་གྲགས་རྩོམ་དཔེ་མཛོད་ཚད་ལྡན་
ཞིག་ཆགས་པ་བྱ་རྒྱུ་དང་འབྲེལ། རང་ལྗོངས་ཀྱི་ཡིག་སྒྱུར་བྱ་གཞག་དང་ཡིག་སྒྱུར་
ཆུ་ཚད་གོང་ནས་གོང་དུ་འཕེལ་བར་མཐུན་རྐྱེན་བསྐྲུན་རྒྱུ་བཅས།
མཚམས་འདིར།“དུས་རབས་གསར་པའི་བོད་སྐད་ཡིག་རིག་མཛོད་ལས་ག
བརྩམས་ཆོས་གྲགས་ཅན་བོད་འགྱུར་དཔེ་ཚོགས”དཔེ་སྐྲུན་བྱེད་པ་དང་བསྟུན་
ཏེ། ལས་དོན་འདིར་ཐུགས་འཁུར་དང་། རྒྱབ་སྐྱོར། ཐེ་ཞུགས་གནང་མཁན་གྱི་དབུ་
ཁྲིད་དང༌། ལོ་ཙཱའི་མཁས་དབང་། ལས་རིགས་ཁག་གི་མི་སྣ་བཅས་ལ་སྙིང་དབུས་
ནས་ཐུགས་རྗེ་ཆེ་ཞུ་རྒྱུ་ཡིན། ནུས་པ་དང་ཆུ་ཚད་ལྡང་མིན་ལས་སྒྱུར་དེབ་ཁག་
ནང་ཆད་ལྷག་སྐྱོན་འགྱུར་མི་ཉུང་བ་ཡོང་སྲིད་ན། རྒྱ་ཆེའི་གཟིགས་པ་པོ་རྣམས་དང་
མཁས་དབང་རྣམ་པས་རྩ་ཆེའི་དགོངས་འཆར་དང་སྐྱོན་བརྗོད་གང་མང་ལྷུག་སྩོལ་
ཡོང་བར་མཁྱེན།
བོད་རང་སྐྱོང་ལྗོངས་བོད་སྐད་ཡིག་ལས་དོན་ཨུ་ལྷན་གཞུང་ལས་ཁང་
(རྩོམ་སྒྱུར་ཅུད) དང་བོད་རང་སྐྱོང་ལྗོངས་ལོ་ཙཱ་བའི་མཐུན་ཚོགས་ཀྱི་
“བརྩམས་ཆོས་གྲགས་ཅན་བོད་སྒྱུར་དཔེ་ཚོགས”རྩོམ་སྒྲིག་ཨུ་ལྷན་ནས།
༢༠༢༢ལོའི་སྤྱི་ཟླ་༧ཚེས་༣ཉིན།
D.

སྒྱུར་བྱང་།
《མཚན་ཞག་སྟོང་གི་གཏམ་རྒྱུད》ཅེས་པའི་སྒྲུང་དེབ་འདི་ནི་ཨ་རབ་ཡུལ་གྱི་
དམངས་ཁྲོད་གཏམ་རྒྱུད་གྲགས་ཅན་ཞིག་རེད། གཏམ་རྒྱུད་འདིའི་ནང་གནའ་བོའི་
དུས་སུ་འཛམ་གླིང་ཤར་ཕྱོགས་རྒྱལ་ཁབ་ཅིག་གི་རྒྱལ་པོ་ཧྲན་ལུ་ཡར་དང་བཙུན་མོ་
ཧྲན་ལུ་ཛོ་དྷ་གཉིས་ཀྱི་གཏམ་རྒྱུད་ངོ་མཚར་ཅན་ཞིག་བཀོད་ཡོད། ས་སྐྱོང་ཧྲན་ལུ་
ཡར་ནི་ཞེ་སྡང་དང་ཕྲག་དོག་གིས་རྒྱུད་བརླམས་པའི་རྒྱལ་པོ་གཏུམ་དྲག་ཅན་ཞིག་
ཏུ་མཆིས། རྒྱལ་པོ་དེས་ཉིན་ལྟར་མཚན་མོ་བཙུན་མོ་རེ་བསྟེན་ནས་ཕྱི་ཉིན་བཙུན་
མོ་དེ་གསོད་པར་བྱེད་པས་བུད་མེད་དུ་མའི་སྲོག་ཕྲོགས། རྒྱལ་པོའི་སྲིད་བློན་གྱི་སྲས་
མོ་ཧྲན་ལུ་ཛོ་དྷ་སྙིང་རྗེས་མི་བཟོད་པར་བུད་མེད་རྣམས་སྡུག་བསྔལ་གྱི་གནས་ལས་
སྐྱོབ་ཆེད་རང་ཉིད་རྒྱལ་པོའི་བཙུན་མོར་ཕེབས་རྒྱུ་དང་བས་བླངས་ཤིང་། བཙུན་
མོར་ཕེབས་རྗེས་སྒྲུང་གཏམ་ཤོད་པའི་ཐབས་ལ་བརྟེན་ནས་རྒྱལ་པོ་གཏུམ་དྲག་
ཅན་དེ་བློ་བཀུག་སྟེ་རེ་ཞིག་སྲོག་དང་བྲལ་མི་དགོས་པ་བྱུང༌། དེ་ནས་བཟུང་ཧྲན་
ལུ་ཛོ་དྷས་ཞག་རེ་བཞིན་སྒྲུང་གཏམ་གཅིག་ལ་གཅིག་སྦྲེལ་གྱིས་མཚན་ཞག་སྟོང་
དང་གཅིག་གི་རིང་གཏམ་རྒྱུད་མང་པོ་གཡུང་དྲུང་ལག་འཁྱུད་ཀྱི་ཚུལ་དུ་བཤད་
པས། མཐར་རྒྱལ་པོ་ཡང་བློ་ཁུགས་ཏེ་སྲས་མོ་ཧྲན་ལུ་ཛོ་དྷ་དང་མཛའ་གཅུགས་ཀྱི་
ཁྱིམ་ཐབ་ཟུང་དུ་སྦྲེལ་ནས་སྐྱིད་མི་ཚེའི་མཐའ་ལ་འཁྱོལ་བར་བྱས།
《མཚན་ཞག་སྟོང་གི་གཏམ་རྒྱུད》ཅེས་པའི་སྒྲུང་དེབ་འདི་ལ་ཡོང་ཁུངས་མི་
གཅིག་པ་ཁག་གསུམ་ཙམ་ཡོད་པར་གྲགས་ཤིང་། དེ་ཡང་ཁག་དང་པོ་ནི། སྒྲུང་
D.

༄༅།།མཚན་ཞག་སྟོང་གི་གཏམ་རྒྱུད།
དེབ་འདིའི་སྲོག་ཤིང་ལྟ་བུར་གྱུར་བའི་ཏ་ཟིག་གི་གཏམ་ཚོགས《ཧོ་ཙུར་ཨི་ཕུ་ཟཱ་ནཱ
》ཞེས་པ་དེ་ཡིན་པར་བཤད་ཅིང་། མཁས་དབང་རྣམས་ཀྱིས་ཞིབ་འཇུག་བྱས་པའི་
སྙིང་པོར་གཏམ་ཚོགས་དེའི་ཆ་ཤས་ཤིག་སྔར་རྒྱ་གར་ནས་བྱུང་བས། ཐོག་མར་
ལེགས་སྦྱར་གྱི་སྐད་དུ་བྲིས་ཡོད་པ་དང༌། དེ་ནས་ཏ་ཟིག་གི་ཡི་གེར་ཕབ། མཐར་
ཨ་རབ་ཀྱི་ཡི་གེར་བསྒྱུར་ནས་ཨ་རབ་ཡུལ་གྱི་དམངས་ཁྲོད་དུ་དར་ཁྱབ་བྱུང་བར་
བཤད། དོན་དུ་སྒྲུང་འདི་ཡིག་ཐོག་ཏུ་མ་འཁོད་པའི་སྔ་རོལ་དུ་ཨ་རབ་ཡུལ་གྱི་
འབྲོག་པ་རྣམས་ཀྱིས་མཚན་མོ་གུར་ཁྱིམ་ནང་མེ་བསྲོས་ནས་སྡོད་སྐབས་ངག་ཐོག་
ནས་ཤོད་པའམ། ཡང་ན་སྒྲུང་མཁན་ཚོས་ཕོ་བྲང་ནང་རྒྱལ་པོར་དབུ་སྐོར་ཞུ་སྐབས་
བཤད་དེ་དར་ཁྱབ་བྱུང་སྐད་དང༌། ཁག་གཉིས་པ་ནི། སྤྱི་ལོའི་དུས་རབས་བཅུ་པ་
ནས་བཅུ་གཅིག་བར་ཨི་རག་ཡུལ་དུ་རྩོམ་འབྲི་བྱས་པའི་གོས་ནག་ཏ་ཟིག་པའི་སྒྲུང་
གཏམ་ཡིན་པར་བཤད། ཁག་གསུམ་པ་ནི། སྤྱི་ལོའི་དུས་རབས་བཅུ་གསུམ་པ་ནས་
བཅུ་བཞི་པའི་རིང་ཨེ་ཅིབ་ཡུལ་དུ་བྲིས་པའི་ཨེ་ཅིབ་པའི་རིགས་ཀྱི་གཏམ་རྒྱུད་ཡིན་
སྐད་བཅས། མདོར་ན་ད་ཆ་དངོས་སུ་མཐོང་ཆོས་སུ་གྱུར་བའི་སྒྲུང་དེབ་འདི་དུས་
རབས་བཅུ་དྲུག་པའི་ནང་ཆ་ཚང་བ་གྲུབ་པར་བཤད།
སྒྲུང་དེབ་འདི་ནི་འཛམ་གླིང་ཤར་ཕྱོགས་པའི་རྩོམ་རིག་འབྲི་སྲོལ་ལྟར་སྒྲུང་
ལ་སྒྲུང་མཐུད་ནས་བྲིས་ཡོད་པ་དང་། ནང་དོན་ཐད་སྒྲུང་གཏམ་འདིའི་ཐོག་མའི་
བྱུང་རྐྱེན་ནས་འགོ་བཙུགས་ཏེ་མཐོ་གསེར་ཁྲིའི་སྟེང་གི་རྒྱལ་པོ་ནས་དམའ་སྲང་
མདོའི་སྤྲང་པོ་ཚུན་གྱི་སྐྱིད་སྡུག་འབྱོར་འཁོས་ཀྱི་འཕེལ་སྒྲིབ་དང་། དཀར་ནག་ལས་
ཀྱི་འཁོར་ལོ་འཁོར་ཚུལ་སོགས་སྒྲུང་སྙན་པོ་བརྒྱ་ཕྲག་དུ་མ་གཅིག་ལ་གཅིག་མཐུད་
ཀྱིས་སྒྲུང་སྔ་མ་ཉན་པ་ཙམ་གྱིས་ཕྱི་མ་མ་ཉན་ཐབས་མེད་ལྟ་བུ་ལྟ་བཞིན་ལྟ་བཞིན་
ཇེ་སྙན་ཇེ་སྙན་དུ་སོང་སྟེ་དུས་ཚོད་ཀྱང་ག་འགྲོ་མི་ཤེས་པའི་སྒྲུང་གཏམ་སྙན་པོ་ཉིན་
ལ、2

སྒྱུར་བྱང་།
མཚན་ལྟོས་སྦྲེལ་གྱིས་ལྟ་དགོས་པ་ཞིག་ཡོད། སྒྲུང་གཏམ་འདི་དག་ཕལ་མོ་ཆེ་གནའ་
བོའི་ཨ་རབ་པ་རྣམས་ཀྱིས་ངག་ཐོག་ནས་བཤད་པ་དང་། ངག་ཐོག་ནས་གསར་རྩོམ་
བྱས་ཏེ་རིམ་གྱིས་ཕུན་སུམ་ཇེ་ཚོགས་སུ་སོང་བ་ཞིག་ཡིན། སྒྲུང་གཏམ་འདི་ནང་
ནས་དུས་རབས་བར་མའི་སྐབས་ཀྱི་ཨ་རབ་སྤྱི་ཚོགས་ཀྱི་གནས་ཚུལ་དངོས་དང་ཨ་
རབ་པ་རྣམས་སྒྲུང་གཏམ་རྩོམ་འབྲིའི་ལས་ལ་མཁས་ཤིང་རྣམ་དཔྱོད་ཀྱི་འཇུག་པ་
ཡངས་བ་མཚོན་ཐུབ་པ་མ་ཟད། ཨ་རབ་པའི་ལྟ་སྤྱོད་གོམས་གསུམ་གྱིས་མཚོན་
པའི་མི་རིགས་ཀྱི་ཁྱད་ཆོས་ཟབ་མོ་མཚོན་ཐུབ་པས། སྒྲུང་དེབ་འདི་ནི་ཨ་རབ་པའི་
གནའ་བོའི་རྩོམ་རིག་གི་ཤུལ་བཞག་རྩ་ཆེན་ཞིག་རེད་ན། ཨ་རབ་པ་ཙམ་མ་ཟད་
འཛམ་གླིང་མི་རིགས་ཀུན་གྱིས་དགའ་ཞེན་ཆེན་པོ་བྱེད་པས། ད་ཕན་མི་རིགས་མང་
པོའི་སྐད་ཡིག་ཏུ་ཕབ་ནས་འཛམ་གླིང་ཡུལ་གྲུ་མང་པོར་དར་ཁྱབ་ཆེན་པོ་བྱུང་ཡོད།
རང་རེ་བོད་དུ་མཚོན་ནའང་སྔར་ལྷ་ས་ཁུལ་དུ་དེ་ཁྲོད་ཀྱི་སྒྲུང་གཏམ་མང་པོ་དར་
ཁྱབ་བྱུང་ཡོད་མོད། འོན་ཀྱང་ད་ཕན་ངག་སྒྲོས་ཀྱི་གཏམ་རྒྱུད་ཙམ་ལས་བོད་རིགས་
ཀློག་པ་པོ་རྣམས་ལ་མི་རིགས་རང་ཉིད་ཀྱི་སྐད་ཡིག་ཐོག་ནས་ལྟ་ཀློག་བྱེད་རྒྱུའི་སྐལ་
བ་ཐོབ་མེད་ན། འཛམ་བུའི་གླིང་དུ་གྲགས་པ་ཆེ་བའི་སྒྲུང་དེབ་དེ་བོད་ཡིག་བསྒྱུར་
མ་མེད་པ་བློ་འཕམ་ཡིད་མུག་གི་གནས་ལ་མ་ཟད། རང་མཉམ་མི་རིགས་ཀྱི་ཁྲོད་
དུའང་ཉམས་སྨད་ཐབས་རྡུགས་ཀྱི་ཚུལ་དུ་སོང་བ་བློས་མི་བཟོད་པར་ཁོ་བོས་མི་
ཆུང་སེམས་བསྐྱེད་ཀྱིས་ཨ་རབ་ཀྱི་རྩོམ་རིག་ལོ་ཙཱ་བ་ཆེ་མོ་སྐུ་ཞབས་ནཱ་ཤུན་གྱིས་རྒྱ་
ཡིག་ཏུ་བསྒྱུར་ནས་༡༩༧༨ལོར་མི་དམངས་རྩོམ་རིག་དཔེ་སྐྲུན་ཁང་གིས་པེ་ཅིན་དུ་
པར་སྐྲུན་བྱས་པའི《མཚན་ཞག་སྟོང་གི་གཏམ་རྒྱུད》དེབ་གསུམ་པོ་ཕབ་སྒྱུར་བྱེད་
རྩིས་ཀྱིས་དེབ་དང་པོ་བོད་ཡིག་ཏུ་བསྒྱུར་ནས་༡༩༩༧ལོར་བོད་ལྗོངས་མི་དམངས་
དཔེ་སྐྲུན་ཁང་ནས་པར་སྐྲུན་གྱིས་རྒྱ་ཆེའི་ཀློག་པ་པོའི་སྤྱན་ལམ་དུ་འབུལ་ཐུབ་པ་

༄༅།།མཚན་ཞག་སྟོང་གི་གཏམ་རྒྱུད།
བྱུང་མོད། འོན་ཀྱང་དེ་རྗེས་ལས་བྲེལ་སྣེ་འདོམས་ཀྱིས་དེབ་གཉིས་པ་གསུམ་པ་སྒྱུར་
ཁོམ་མ་བྱུང་བར་ལོ་མང་འཕྲོ་ཅན་དུ་ལུས་པ་རྒྱ་ཆེའི་དོན་གཉེར་ཅན་རྣམས་དང་།
ལས་གྲོགས། འདྲིས་ཟབ་བློ་དཀར་བཅས་ཀྱིས་སྒྱུར་འཕྲོ་མཇུག་སྐྱོང་དགོས་པའི་ཞེན་
སྐུལ་ནར་མར་མཛད་པ་མ་ཟད། ལྗོངས་རྩོམ་སྒྱུར་ཅུད་ནས་ཀྱང་འཕྲོ་ལུས་དེབ་
གཉིས་པོ་མུ་མཐུད་སྒྱུར་དགོས་པའི་བཀའ་བཟང་སྤྱི་ཕེབས་ཐོག གང་ཅིའི་མཐུན་
རྐྱེན་ལེགས་བསྐྲུན་མཛད་པའི་ཐུགས་རྗེས་ཁོ་བོ་རྒན་ཡོལ་ཞུས་རྗེས་ཟུངས་ཟད་རྒད་
པོའི་ལུས་གོག་སེམས་ཀྱིས་དྲུད་དེ་༢༠༡༨ལོ་ནས་བཟུང་འཕྲོ་ལུས་དེབ་གཉིས་པ་གསུམ་
པ་སྒྱུར་འགོ་བཙུགས་པ་དང་འབྲེལ། དེབ་དང་པོར་ཡང་སྒྱུར་ཡིད་ལྡན་མ་བྱུང་བའི་
རིགས་ལ་དག་བཅོས་ཐོག སྔར་ལུས་འཕྲོ་མཐུད་ཀྱིས་ད་ཆ་དེབ་གསུམ་ཀ་ཆ་ཚང་བ་
ཕབ་སྒྱུར་གྱིས་པར་སྐྲུན་ཞུས་ནས་རྒྱ་ཆེའི་ཀློག་པ་པོ་རྣམས་ཀྱི་ཐུགས་མཁོ་སྐོང་ཐུབ་
པའི་འདོད་དོན་ཡིད་བཞིན་དུ་འགྲུབ་པས་ཤི་ཡང་མི་འགྱོད་པའི་སྤྲོ་བ་བརྟས།
ལོ་ཙཱའི་བྱ་བ་ནི་མི་རིགས་གཞན་གྱི་ཕུལ་བྱུང་རིག་གནས་ནང་འདྲེན་བྱེད་པ་
ལ་བརྟེན་ནས་མི་རིགས་རང་ཉིད་ཀྱི་རིག་གནས་ཕུན་སུམ་ཇེ་ཚོགས་སུ་གཏོང་རྒྱུའི་
བྱ་བ་རླབས་པོ་ཆེ་ཞིག་རེད་ན།། ཐོག་མར་བསྒྱུར་ཡིག་དེ་མ་ཡིག་གི་བསྟན་དོན་ལ་
གནས་པའི་ཐོག་རང་རྒྱུད་ལ་གོ་བརྡ་འཕྲོད་ངེས་ཤིག་དགོས་པ་ནི་ལོ་ཙཱ་བའི་ལས་
འགན་དམ་པར་སོང་གཤིས། སྒྲུང་དེབ་འདི་ཕབ་སྒྱུར་བྱེད་སྐབས་“དམ་པའི་ཆོས་
སྒྱུར་བའི་ལུགས་ནི་དོན་དང་ཡང་མི་འགལ་ལ་བོད་སྐད་ལ་ཡང་གོ་བདེ་བར་གྱིས་
ཤིག” ཅེས་པའི་སྒྲ་སྦྱོར་བམ་གཉིས་ལས་བསྟན་པའི་རྩ་དོན་གཞིར་བཟུང་མ་ཡིག་གི་
བརྗོད་དོན་ཇི་བཞིན་མཚོན་ཐུབ་པ་དང༌། བརྗོད་བྱ་བདེ་བ། རྗོད་བྱེད་ཚིག་སྦྱོར་
སྙན་པ་བཅས་ཡོང་རྒྱུ་གཙོ་འདོན་གྱིས་དང་ཐོག་སྒྲུང་དེབ་འདིའི་བསྟན་བྱའི་དོན་
ལ་འཁྱོག་ལྷད་མེད་པར་མ་ཡིག་གི་ཆུ་ཤུལ་རང་དུ་བབས་ཐུབ་པའི་ཐོག བརྗོད་བྱ་
༢

སྒྱུར་བྱང་།
འདྲེན་སྟངས་དང་རྗོད་བྱེད་ཚིག་སྦྱོར་ཐད་བོད་རང་གི་སྐད་ལུགས་ཡིག་སྲོལ་དང་
མཐུན་གང་ཆེ་ཡོང་བའི་འབད་བརྩོན་བྱས་པ་དང་འབྲེལ། བོད་སྐད་བོད་ཡིག་འདི་
བཞིན་ཉམས་པ་སོར་ཆུད་དང་མི་ཉམས་གོང་འཕེལ་གཏོང་སླད་རང་སྐད་དུ་སྔར་
ནས་ཡོད་མུས་ཀྱི་ཐ་སྙད་དང།༌། གཏམ་དཔེ། འབྲི་རྒྱུན་བཟང་པོའི་རིགས་བེད་
སྤྱོད་གང་ཐུབ་བྱས་ཏེ་བོད་མི་སྤྱི་བོ་གནམ་བསྟན་ཡོངས་ཀྱིས་བརྗོད་དོན་བདེ་བླག་
ཏུ་རྟོགས་ཐུབ་པའི་འབད་བརྩོན་བྱས་ཁུལ་ལགས་ཀྱང་རང་གི་ཤེས་ཚད་དང་མྱོང་བ་
དམན་ཁར། ཨ་རབ་ཀྱི་རིག་གནས་ལ་ཡང་རྒྱུས་མངའ་མེད་པས་རྒྱ་ཆེའི་ཀློག་པ་པོ་
རྣམས་ཀྱི་ཐུགས་འདུན་ཇི་བཞིན་སྐོང་ཐུབ་མིན་ལ་མཁྱེན་ལྡན་རྣམ་པས་བཀའ་སློབ་
དགོངས་འཆར་བཟང་པོ་ལྷུག་སྩོལ་ཐུགས་རྗེ་ཆེ་བ་མཁྱེན།
སྒྱུར་པ་པོས།
༢༠༢༡ལོའི་ཟླ་༣ཚེས་༡ལ།
༢
D.

དཀར་ཆག
རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།.. 1
བློན་ཆེན་དང་པོའི་གཏམ་རྒྱུད། 4
སྲིད་བློན་ལྷ་ལྕམ་གྱི་གཏམ་རྒྱུད། 5
ཚོང་པ་བཟའ་ཚོའི་གཏམ་རྒྱུད།.
བློན་ཆེན་གཉིས་པའི་གཏམ་རྒྱུད།.. .............13
ཚོང་པ་དང་རྒན་མོའི་གཏམ་རྒྱུད། .13
ཁྲི་སྲས་དང་ཐེའུ་རང་གི་གཏམ་རྒྱུད།. 15
བློན་ཆེན་གསུམ་པའི་གཏམ་རྒྱུད། 19
རྔོན་པ་དང་སྣུམ་ཚོང་བའི་གཏམ་རྒྱུད།. ..20
སྲིད་བློན་དང་ཁྲི་སྲས་ཀྱི་གཏམ་རྒྱུད།.. .21
བློན་ཆེན་བཞི་པའི་གཏམ་རྒྱུད། .29
སྐུ་སྲུང་བ་དང་བརླང་མོའི་གཏམ་རྒྱུད།. .30
དངུལ་མགར་དང་གླུ་མའི་གཏམ་རྒྱུད།. .33
བློན་ཆེན་ལྔ་པའི་གཏམ་རྒྱུད།. 1.38
ཚེ་གང་མི་དགོད་པའི་སྐྱེ་བོའི་གཏམ་རྒྱུད། .39
གཡོག་གདུག་པ་ཅན་གྱི་གཏམ་རྒྱུད། .49
བློན་ཆེན་དྲུག་པའི་གཏམ་རྒྱུད། .53
1).

༄༅།།མཚན་ཞག་སྟོང་གི་གཏམ་རྒྱུད།
བུད་མེད་གཅིག་དང་དེ་ལ་ཆགས་པའི་སྐྱེས་པ་ལྔའི་གཏམ་རྒྱུད།. 54
མཛངས་མ་དང་སྐེ་རྒྱན་གྱི་གཏམ་རྒྱུད། 67
ཕུག་རོན་ཕོ་མོའི་གཏམ་རྒྱུད། 69
སྲས་མོ་དང་ཁྲི་སྲས་ཀྱི་གཏམ་རྒྱུད། 70
བློན་ཆེན་བདུན་པའི་གཏམ་རྒྱུད།. 78
ཁྱིམ་ཐབ་དབར་གྱི་གཏམ་རྒྱུད།. .79
ཁྲི་སྲས་ཀྱི་གཏམ་རྒྱུད།. 81
རྒད་པོ་དམུས་ལོང་གི་གཏམ་རྒྱུད།. .83
ཁྱེའུ་ན་ཚོད་གསུམ་པའི་གཏམ་རྒྱུད།. .91
ཁྱེའུ་ན་ཚོད་ལྔ་པའི་གཏམ་རྒྱུད།. .93
འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།. .98
འབྲུག་དར་དང་བག་ཟན་འཚོང་མཁན་གྱི་གཏམ་རྒྱུད། .102
འབྲུག་དར་དང་ཨབ་ཏུན་སེ་ལེ་མུ། 105
འབྲུག་དར་དང་ཨབ་ཏུ་རཱ་ཡེ་ཧ་དྷ། 107
110
འབྲུག་དར་དང་ཨབ་ཏུན་ཟཱ་མན་དྷ།
འབྲུག་དར་དང་ཨབ་ཏུན་ཟཱ་མན་དྷ་ཕྱོགས་སུ་ཐོན་པ། 116
འབྲུག་དར་དང་ཨབ་ཏུན་ཟཱ་མན་དྷ་ཧྥ་སི་གྲོང་དུ་སླེབས་པ། 120
122ནོར་མཛོད་དུ་ཞུགས་ཐེངས་དང་པོ།
128ནོར་མཛོད་དུ་ཞུགས་ཐེངས་གཉིས་པ།
འབྲུག་དར་ནོར་དངོས་གྱ་ནོམ་ཁུར་ནས་རང་ཡུལ་དུ་ལོག་པ། ........ 132
གཅེན་པོ་གཉིས་ཀྱིས་འབྲུག་དར་ལ་མགོ་སྐོར་བཏང་བ། 138
: 2

དཀར་ཆག
ཟཱ་ལི་མུ་དང་སེ་ལུ་མུ་འཛིན་བཟུང་བྱས་པ། 144
འབྲུག་དར་དང་ཨབ་ཏུན་ཟཱ་མན་དྷ་བྱ་རྡོ་ལམ་ཕྲད་བྱུང་བ། 147
འབྲུག་དར་རང་ཡུལ་དུ་སླེབས་པ།. 150
འབྲུག་དར་གྱིས་ཕོ་བྲང་བཞེངས་པ།. 153
རྒྱལ་པོ་འབྲུག་དར་ལ་བློ་ཁྲོས་པ།. 156
རྒྱལ་པོའི་དམག་ཕྱིར་ལྡོག་པ། 160
འབྲུག་དར་གྱིས་རྒྱལ་པོ་མགྲོན་དུ་འབོད་པ།. 163
འབྲུག་དར་གྱིས་རྒྱལ་པོའི་སྲས་མོ་བག་མར་ལེན་པ། 166
འབྲུག་དར་རྐྱེན་ལམ་དུ་སོང་བ། 170
ཟཱ་ལི་མུར་ལས་ངན་དུས་སུ་སྨིན་པ། 172
ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད། 175
རྒྱལ་པོས་རྒྱ་མཚོའི་བུ་མོ་བླུས་པ།. 175
ཁ་མི་གྲགས་པའི་རྒྱ་མཚོའི་བུ་མོ།.. .177
རྒྱ་མཚོའི་བུ་མོས་རང་གི་བྱུང་བ་བརྗོད་པ། 180
རྒྱ་མཚོའི་སེ་འབྲུ་མེ་ཏོག་གིས་གཉེན་ཉེ་གདན་དྲངས་པ། 183
རྒྱ་མཚོའི་སེ་འབྲུ་མེ་ཏོག་གིས་གཉེན་ཉེ་རྣམས་ལ་རང་གི་གནས་བབ་
བཟང་པོ་གླེང་བ། 184
རྒྱལ་པོས་རྒྱ་མཚོའི་སེ་འབྲུ་མེ་ཏོག་གི་གཉེན་ཉེ་རྣམས་དང་
ཐུག་འཕྲད་བྱས་པ།.. 187
རྒྱ་མཚོའི་སེ་འབྲུ་མེ་ཏོག་ལ་ཁྱེའུ་བཙས་པ།. 189
རྒྱ་མཚོའི་སེ་འབྲུ་མེ་ཏོག་གི་གཉེན་ཉེ་རྣམས་རྒྱ་མཚོར་ལོག་པ། 191
3 )..

༄༅།།མཚན་ཞག་སྟོང་གི་གཏམ་རྒྱུད།
193རྒྱལ་བློན་གྲོས་ནས་རྒྱལ་སྲིད་ཁྲི་སྲས་ལ་གཏད་པ།.
པེ་ཏི་རུ་པཱ་ཤི་མུས་རྒྱལ་སྲིད་བསྐྱངས་པ་དང་རྒྱལ་པོ་བགྲེས་པོ་འདས་པ། .....195
རྒྱ་མཚོའི་སེ་འབྲུ་མེ་ཏོག་དང་གཅེན་པོ་གཉིས་པེ་ཏི་རུ་པཱ་ཤི་མུར་
197བག་མ་ལེན་རྒྱུའི་སྐོར་ལ་གྲོས་བྱེད་པ།. ....
.201པེ་ཏི་རུ་པཱ་ཤི་མུས་སྲས་མོ་ཀྲོ་ཧཱ་ལན་གྱི་གཏམ་རྒྱུད་ཐོས་པ།.
.204ཟཱ་ལི་ཧཱར་ཁ་རྡུང་ཕོག་པ།...
.207ཟཱ་ལི་ཧཱ་རྒྱལ་པོ་སེ་མན་དྷར་གྱི་དྲུང་དུ་གཉེན་སློང་དུ་སོང་བ།
.209
རྒྱལ་པོ་ཁྲོས་ནས་ཟཱ་ལི་ཧཱ་གསོད་པའི་བཀའ་ཕབ་པ།
པེ་ཏི་རུ་པ་ཤི་མུ་དང་སྲས་མོ་ཀྲོ་ཧཱ་ལན་གླིང་ཕྲན་ཐོག་བྲོས་པ། .211
.212སྲས་མོ་ཀྲོ་ཧཱ་ལན་དང་པེ་ཏི་རུ་པཱ་ཤི་མུ་བྱ་རྡོ་ལམ་འཕྲད་བྱུང་།.....
.214པེ་ཏི་རུ་པཱ་ཤི་མུར་སྲས་མོ་ཀྲོ་ཧཱ་ལན་གྱི་མཐུ་སྔགས་ཕོག་པ།.
.216
ཟཱ་ལི་ཧཱས་པེ་ཏི་རུ་པཱ་ཤི་མུ་འཚོལ་བ།
..217
རྒྱ་མཚོའི་སེ་འབྲུ་མེ་ཏོག་ལ་བུ་ཡི་གནས་ཚུལ་འབྱོར་བ།
པེ་ཏི་རུ་པཱ་ཤི་མུ་རྔོན་པས་བཟུང་ནས་རྒྱལ་པོར་བཙོངས་པ། 219
221རྒྱལ་པོའི་བཙུན་མོས་པེ་ཏི་རུ་པཱ་ཤི་མུ་བསྐྱབས་པ།
.224པེ་ཏི་རུ་པཱ་ཤི་མུ་མཚོ་ཐོག་གི་གླིང་ཕྲན་ཐོག་གྱར་བ།
ངན་སྔགས་གྲོང་ཁྱེར་དུ་སྔོ་ཚལ་དང་ཤིང་འབྲས་འཚོང་མཁན་
.225རྒད་པོ་དང་ཕྲད་པ།.
.228པེ་ཏི་རུ་པཱ་ཤི་མུ་རྒྱལ་མོའི་སར་སླེབས་པ།
.232པེ་ཏི་རུ་པཱ་ཤི་མུ་རྒྱལ་མོར་ཁྲོས་པ།
པེ་ཏི་རུ་པཱ་ཤི་མུས་ཕོ་བྲང་ནང་གི་མཐོང་ཐོས་གླེང་བ། .234

དཀར་ཆག
.235
རྒྱལ་མོའི་གཡོ་ཇུས།..
.237རྒད་པོས་པེ་ཏི་རུ་པཱ་ཤི་མུ་བསྐྱབས་པ།.
རྒྱལ་མོ་དྲེའུ་མོའི་ལུས་སུ་བཏང་བ།.. .238
.241པེ་ཏི་རུ་པཱ་ཤི་མུ་གཡོ་འོག་ཏུ་ཚུད་པ།.
རྒྱ་མཚོའི་སེ་འབྲུ་མེ་ཏོག་གིས་ངན་སྔགས་གྲོང་ཁྱེར་དུ་དཔུང་འཇུག་
.243བྱས་ནས་པེ་ཏི་རུ་པཱ་ཤི་མུ་བསྐྱབས་པ།
245པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གཉེན་སྒྲིག་བྱས་པ།
ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད། .249
ཉ་པ་དང་ཧྰ་ལི་ཧྥའི་གཏམ་རྒྱུད།. 407
407ཉ་པ་དང་སྤྲེའུ།..
ཉ་པ་དང་ཡ་ཧུ་ཐའི་ཚོང་པ། .414
ཉ་པ་དང་ཧ་ལི་ཧྥ་ཧ་རུ་ནཱ་ལ་ཧྲེ་དྷ། .423
ཚོས་མཁན་དང་སྐྲ་བཞར་བའི་གཏམ་རྒྱུད།. .464
ཨི་པི་ཀོར་དང་ཨི་པི་ཟུལ། .464
ཨི་པི་ཀོར་དང་ཨི་པི་ཟུལ་གཉིས་ཕྱོགས་སྐྱོད་ཀྱི་ལམ་བར་དུ།. .469
འགྲུལ་ཁང་དུ་སྡོད་རིང༌།... 475
ཨི་པི་ཀོར་རྒྱལ་པོ་མཇལ་བར་སོང་.476
རྒྱལ་པོས་ཨི་པི་ཀོར་ལ་ཚོས་ཁང་བསྐྲུན་པ། .480
ཨི་པི་ཟུལ་ནད་གཞི་དྲག་སྐྱེད་བྱུང་བ།. 482
ཨི་པི་ཟུལ་ཨི་པི་ཀོར་གྱི་ཚོས་ཁང་དུ་སྐྱོད་པ།. .484
ཨི་པི་ཀོར་གྱིས་ཨི་པི་ཟུལ་བརྡུངས་ནས་ཕྱིར་འབུད་བྱེད་པ། .485
5

༄༅།།མཚན་ཞག་སྟོང་གི་གཏམ་རྒྱུད།
ཨི་པི་ཟུལ་གྱིས་རྒྱལ་པོར་ཁྲུས་ཁང་རྒྱག་རྒྱུའི་རེ་བ་ཞུས་པ། .487
རྒྱལ་པོ་ཁྲུས་ཁང་དུ་ཁྲུས་ལ་ཕེབས་ནས་ཐུགས་དགྱེས་པ། .490
རྒྱལ་བློན་དཔོན་རིགས་རྣམས་ཀྱིས་ཨི་པི་ཟུལ་ལ་གསོལ་རས་བསྩལ་བ། .492
བཙུན་མོ་དང་གྲུ་དཔོན་མི་སེར་བཅས་པ་ཁྲུས་ཁང་དུ་ཁྲུས་ལ་འཇུག་པ། …….495
ཨི་པི་ཀོར་ཁྲུས་ཁང་དུ་ཁྲུས་ལ་ཡོང་ནས་ངན་ཇུས་བཤམས་པ། .497
ཨི་པི་ཀོར་གྱིས་རྒྱལ་པོར་ཨི་པི་ཟུལ་ཉམ་ཉེས་གཏོང་རྒྱུའི་སྙན་ཕྲ་བཅུག་པ། .500
རྒྱལ་པོས་མཉན་དཔོན་ལ་ཨི་པི་ཟུལ་རྒྱ་མཚོར་བཏབ་རྒྱུའི་བཀའ་བཏང་བ་
དང་། ཨི་པི་ཟུལ་སྲོག་ཉེན་ལས་ཐར་བ། .503
ཨི་པི་ཟུལ་གྱིས་ཉ་བཟུང་ནས་རྒྱལ་པོའི་ཕ་ལམ་གྱི་མཛུབ་རྒྱན་རག་པ། .506
མཉན་དཔོན་གྱིས་ཨི་པི་ཟུལ་ལ་མཛུབ་རྒྱན་གྱི་མཐུ་ནུས་བརྗོད་པ། .508
ཨི་པི་ཟུལ་གྱིས་ཕ་ལམ་གྱི་མཛུབ་རྒྱན་བཏགས་ནས་རྒྱལ་པོ་མཇལ་བར་སོང་བ། ...510
ཨི་པི་ཟུལ་གྱིས་ཨི་པི་ཀོར་གྱི་ངན་ཇུས་མཐིལ་བརྟོལ་བ། .512
ཨི་པི་ཀོར་ལ་རྒྱལ་པོ་ཐུགས་ཁྲོས་པ། .514
ཀེ་མེ་ལུན་ཙེ་མན་གྱི་གཏམ་རྒྱུད།. .518
ཀེ་མེ་ལུན་ཙེ་མན་དང་གཱ་ཁེ་པན་སཱ་པཱ་ཧ། .518
ཀེ་མེ་ལུན་ཙེ་མན་དང་རྣལ་འབྱོར་པ། .521
ཀེ་མེ་ལུན་ཙེ་མན་གྱིས་རྣལ་འབྱོར་པས་བཤད་པའི་ཡུལ་པཱ་ཟོ་རཱའི་གཞོན་
ནུ་མའི་གཏམ་རྒྱུད་ཉན་པ།. 526
ཀེ་མེ་ལུན་ཙེ་མན་ཡུལ་པཱ་ཟོ་རཱར་གནས་སྐོར་དུ་བསྐྱོད་པ། 529
ཀེ་མེ་ལུན་ཙེ་མན་ལ་སྐྲ་བཞར་བ་ངོ་ཤེས་བྱུང་ནས་ཁོ་ལ་གཞོན་ནུ་མའི་
སྐོར་འདྲི་བ། .532
O,, 。

དཀར་ཆག
ཀེ་མེ་ལུན་ཙེ་མན་སྐྲ་བཞར་བའི་ཁྱིམ་དུ་སོང་ནས་སྐྱེ་གཡོག་གིས་བཤད་པའི་
གཞོན་ནུ་མའི་གཏམ་རྒྱུད་ཉན་པ།. .535
སྐྱེ་གཡོག་རྒན་མོས་ཀེ་མེ་ལུན་ཙེ་མན་ལ་གཞོན་ནུ་མ་ལོན་ཐབས་སློབ་པ།
ཨར་པི་ཏུའི་ཆུང་མས་ཀེ་མེ་ལུན་ཙེ་མན་ལ་རང་གི་ཟླ་བོར་མགོ་སྐོར་
གཏོང་སྟངས་སློབ་པ། .551
ཀེ་མེ་ལུན་ཙེ་མན་གྱིས་ཨར་པི་ཏུའི་ཆུང་མ་ཁྲིད་ནས་ཨེ་ཅིབ་ཏུ་བྲོས་པ།.. .573
ཀེ་མེ་ལུན་ཙེ་མན་གྱིས་གཞོན་ནུ་མའི་འབྱུང་ཁུངས་གླེང་བ། ....... .576
ཨབ་ཏུན་རཱ་ཧུ་མན་གྱིས་རང་གི་བུ་ལ་བག་མ་བཙལ་བ། .578
ཨར་པི་ཏུ་ཨེ་ཅིབ་ཏུ་ར་མདའ་སྤྲད་ནས་ཡོང་བ། .580
ཨར་པི་ཏུ་ཨེ་ཅིབ་ཏུ་ཡོང་དོན། 581
ཨར་པི་ཏུའི་རྒྱུ་དངོས་ཇག་པས་བཅོམ་པ། .584
ཨར་པི་ཏུ་ཀེ་མེ་ལུན་ཙེ་མན་གྱི་ཁྱིམ་དུ་འབྱོར་བ། .585
ཀེ་མེ་ལུན་ཙེ་མན་ཕ་བུ་གཉིས་པོས་ཨར་པི་ཏུ་ལ་སེམས་གསོ་བྱེད་པ། .. 588
ཨབ་ཏུན་རཱ་ཧུ་མན་གྱིས་ཨར་པི་ཏུ་ལ་བརྟག་པ། .590
ཨར་པི་ཏུས་རང་གི་ཆུང་མ་དང་འབངས་མོ་ལྔ་ལམ་དུ་བཏང་བ། .593
ཨབ་ཏུན་རཱ་ཧུ་མན་གྱིས་ཨར་པི་ཏུ་རང་གི་བུ་མོའི་མག་པར་བླངས་པ། .595
ཨར་པི་ཏུ་རང་ཡུལ་པཱ་ཟོ་རཱར་ཕྱིར་ལོག་བྱས་པ། 597
གཱ་ཁེ་པན་སཱ་པཱ་ཧ་རང་ཡུལ་དུ་ལོག་པ། .599
ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།. 602
མར་ལུ་ཧྥུ་དང་ཆུང་མའི་འཚོ་བ།. .602
མར་ལུ་ཧྥུ་ལྷ་ཆེན་གྱིས་རི་གསེབ་ཏུ་ཁྲིད་ནས་ཡུལ་གྱར་བ། .610
7 )..

༄༅།།མཚན་ཞག་སྟོང་གི་གཏམ་རྒྱུད།
མར་ལུ་ཧྥུ་དང་ཡུལ་གཅིག་པའི་ཆུང་གྲོགས་བྱ་རྡོ་ལམ་འཕྲད་བྱུང་བ། .613
མར་ལུ་ཧྥུས་རང་ཉིད་ཡུལ་གྱར་དོན་གླེང་བ། .615
འ་ལིས་མར་ལུ་ཧྥུ་ལ་མགོ་སྐོར་གཏོང་སྟངས་སློབ་པ། ..619
ཚོང་རིགས་རྣམས་ཀྱིས་རྒྱལ་པོར་མར་ལུ་ཧྥུ་ཞུ་སྦྱོར་བྱས་པ། .625
རྒྱལ་པོས་མར་ལུ་ཧྥུ་ཕོ་བྲང་དུ་འགུགས་འབོད་བྱས་པ། 632
རྒྱལ་པོས་སྲིད་བློན་མངགས་ནས་མར་ལུ་ཧྥུ་སྲས་མོའི་གོ་མག་ཏུ་འགུགས་པ།.634
རྒྱལ་པོས་སྲས་མོ་མར་ལུ་ཧྥུའི་ཆུང་མར་སྦྱིན་པ། .637
སྲིད་བློན་གྱིས་རྒྱལ་པོ་དང་སྲས་མོར་མར་ལུ་ཧྥུའི་
མཐིལ་རྟོགས་སྟངས་སློབ་པ། .641
མར་ལུ་ཧྥུས་རང་གི་ཆུང་མར་གནས་ཚུལ་ངོ་མ་གླེང་བ། 646
སྲས་མོས་མར་ལུ་ཧྥུ་ལ་རང་གི་བྱས་ཉེས་ལས་ཐར་བའི་ཐབས་སློབ་པ། .648
མར་ལུ་ཧྥུ་བྲོས་ལ་སོང་བ། .652
653མར་ལུ་ཧྥུ་ལ་ནོར་མཛོད་དང་སོར་གདུབ་རྙེད་པ།
མར་ལུ་ཧྥུ་ལ་རྒྱལ་ཆེན་ཕྲད་པ། ..655
མར་ལུ་ཧྥུས་སོ་ནམ་པར་ལྟ་སྐྱོང་བྱས་པ།.. .660
རྒྱལ་ཆེན་གྱིས་རྒྱལ་པོར་གནས་ཕྲིན་བསྐྱལ་བ། .662
མར་ལུ་ཧྥུ་ལ་རྒྱལ་པོ་དང་འ་ལི་གཉིས་ཕྲད་པ།. .665
མར་ལུ་གྲུས་དམག་མི་དང་བྲན་འཁོར་རྣམས་ལ་གོས་རྒྱུ་དང་
རིན་ཆེན་ནོར་རིགས་སྦྱིན་པ། .667
མར་ལུ་ཧྥུས་སྲས་མོ་དང་ཕོ་བྲང་ནང་གི་ཞལ་ཏ་མ་རྣམས་ལ་
གོས་དང་རྒྱན་ཆ་སྦྱིན་པ། .670
8

དཀར་ཆག
རྒྱལ་པོ་དང་སྲིད་བློན་གཉིས་མར་ལུ་ཧྥུའི་མཐིལ་རྟོགས་ཐབས་ལ་གྲོས་པ།....673
རྒྱལ་པོ་དང་སྲིད་བློན་གཉིས་པོས་མར་ལུ་ཧྥུ་གླིང་གཏོང་སྤྲོ་སྐྱིད་ལ་
675
གདན་དྲངས་པ།....
སྲིད་བློན་གྱིས་ཨུ་ནན་ཆེན་པོས་མར་ལུ་ཧྥུ་ལ་ཆང་རག་དྲངས་པ། .677
མར་ལུ་ཧྥུ་མི་མེད་ལུང་སྟོང་དུ་བསྐྱུར་བ། 678
རྒྱལ་པོ་མི་མེད་ལུང་སྟོང་དུ་བསྐྱུར་བ།.. 680
སྲིད་བློན་གྱིས་སྲས་མོ་ཆུང་མར་བླངས་པ།. 682
སྲས་མོས་རྒྱལ་པོ་དང་མར་ལུ་ཧྥུ་བསྐྱབས་པ། 685
མར་ལུ་ཧྥུས་རྒྱལ་གཞིས་བཟུང་བ། 687
ཧྥ་ཐུལ་མེར་མར་ལུ་ཧྥུ་རྙེད་པ། 691
.693མར་ལུ་གྷུས་ཧྥ་ཐུལ་མེ་ལ་ལྟ་སྐྱོང་བྱས་པ།
ཧྥ་ཐུལ་མེས་སོར་གདུབ་རྐུ་བ། .695
ཁྲི་སྲས་ཀྱིས་ཧྥ་ཐུལ་མེ་ལྔ་ལམ་དུ་བཏང་བ། 697
མར་ལུ་ཧྥུས་སོ་ནམ་པའི་བུ་མོ་ཆུང་མར་བླངས་པ། ..698
9).

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
གནའ་བོའི་དུས་སུ་སྟོབས་འབྱོར་མངའ་ཐང་རྒྱས་ཤིང་དཔུང་གི་ཚོགས་གྲངས་
མེད་བསྐྱངས་པའི་རྒྱལ་པོ་ཞིག་ཡོད། དེ་ལ་སྒབ་འཚར་བུ་ཕྲུག་མེད་པས། རྒྱལ་པོ་
ནི་ཡིད་ཤིན་ཏུ་མུག རྒྱལ་པོ་དེས་རང་ལ་རྒྱལ་རྒྱུད་འཛིན་པའི་བུ་ཚ་ཡོང་སླད་རྟག་
ཏུ་ཨཱ་ལཱ ཐུགས་རྗེ་ཅན་ལ་གསོལ་བ་སྨོན་ལམ་བཏབ་ནས་རང་གི་འདོད་དོན་འགྲུབ་
པའི་རེ་བ་བྱེད།
དུས་རེ་ཞིག་ན་ཨཱ་ལཱའི་ཐུགས་རྗེས་བཙུན་མོ་མངལ་དང་ལྡན་པར་གྱུར། མངལ་
དུས་ཐིམ་ནས་བཙའ་བའི་དུས་ལ་སླེབས་པ་ན་བཙུན་མོར་བཅོ་ལྔའི་ཟླ་ལྟར་མཚར་
བའི་ཁྱེའུ་ཡིད་དུ་འོང་བ་ཞིག་འཁྲུངས། རྒྱལ་པོས་ཁྱེའུ་དེ་སྙིང་གི་ནོར་བུ་ལྟར་ཤིན་
ཏུ་གཅེས་པར་བསྐྱངས། ཁྲི་སྲས་དེ་བགྲང་བྱ་ལྔར་གསོན་པའི་ཚེ་ན་རྒྱལ་པོས་སང་
ཏེ་པཱ་དྷ་ཞེས་པའི་མཚན་ཉིད་རིག་པ་མཁས་ཅན་ཞིག་ལ་རྩིས་སྤྲོད་ཀྱིས་ཡོན་ཏན་
སློབ་ཏུ་བཅུག མཚན་ཉིད་པ་དེས་རྒྱལ་པོའི་བཀའ་བཞིན་སེམས་ནུས་ཡོད་རྒུ་སྤྱད་
ནས་ཁྲི་སྲས་ལ་ཤེས་བྱ་ཡོན་ཏན་བསླབས། ཁྲི་སྲས་བགྲང་བྱ་བཅུ་ལ་སླེབས་པའི་དུས་
རྩོམ་རིག་དང་མཚན་ཉིད་རིག་པ་བསླབས། དེ་ལྟར་དཀའ་སྤྱད་འབད་པ་ཆེན་པོས་
ཤེས་བྱའི་གནས་ཀུན་སྦྱངས་པས། ཁྲི་སྲས་དེ་ཤེས་བྱ་ཡོན་ཏན་གྱི་གནས་ལ་བྱང་ཆུབ་
པ་བྱུང་ཞིང་། ལྷག་པར་དུ་རྩོམ་རིག་ཐད་ཡོན་ཏན་ཅན་ཀུན་གྱིས་མི་དོ་བའི་མཁས་
པའི་དབང་པོར་གྱུར།
1ཨ་རབ་ཀྱི་སྐད་དུ་དཀོན་མཆོག་ཟེར།
( 1 ).

༄༅།།མཚན་ཞག་སྟོང་གི་གཏམ་རྒྱུད།
ཁྲི་སྲས་དེ་ཤེས་བྱ་ཡོན་ཏན་གྱི་སྦྱང་པ་མཐར་གསོན་པས། རྒྱལ་པོས་ཨ་རབ་ཀྱི་
དཔའ་རྒོད་གདན་དྲངས་ནས་དྲག་རྩལ་བསླབས། དེ་ལྟར་དུས་ཡུན་ཐུང་ངུའི་ནང་
ཁྲི་སྲས་དེ་རྟ་རྩལ་དང་མདའ་རྩལ་སོགས་དྲག་པོ་གཡུལ་གྱི་རྩལ་ལ་བྱང་ཆུབ་པ་མ་
ཟད། བློ་མཛངས་ཤིང་དཀྱེལ་ཆེ་བས་རྩལ་འགྲན་སོགས་ཀྱི་སྐབས་རྟག་ཏུ་ཀུན་ལས་
རྣམ་པར་རྒྱལ།
ཉིན་ཞིག་ཁྲི་སྲས་ཀྱི་སློབ་དཔོན་སང་ཏེ་པཱ་དྷས་ནམ་མཁའི་རྒྱུ་སྐར་ལ་བརྟག་
ནས་ཁྲི་སྲས་ཀྱི་ཚེ་ཚད་རྩིས་བསྐོར་བས། རྩིས་འབྲས་སུ་ཉིན་བདུན་གྱི་ནང་ཚུན་དུ་
ཁྲི་སྲས་ཀྱི་ངག་ནས་གཏམ་ཐོན་ན་འཆི་བའི་ཉེན་ཡོད་ཚུལ་བབས་པས། དེ་མར་སློབ་
དཔོན་གྱིས་རྒྱལ་པོའི་དྲུང་དུ་གནས་ཚུལ་ཞུ་བར་བསྐྱོད།
རྒྱལ་པོས་དེ་ནི་ཇི་ལྟར་བྱས་ན་ལེགས་སམ་ཞེས་སློབ་དཔོན་ལ་དྲིས། སློབ་
དཔོན་ན་རེ། ཁྲི་སྲས་དབེན་གནས་ཤིག་ལ་རོལ་དབྱངས་ཉན་ནས་བཞག་ཚེ་ཉིན་
བདུན་སོང་རྗེས་ཉེན་ཁ་མི་ཡོང་།
རྒྱལ་པོས་སློབ་དཔོན་གྱི་ངག་ལྟར་རང་གི་གཟིགས་པ་ཆེ་ཤོས་ཀྱི་བཙུན་མོ་ཞིག་
ཡོད་པ་དེ་བསྐོངས་ནས་ཁྲི་སྲས་རྩིས་སྤྲོད་ཀྱིས་སྨྲས་པར། ཁྱོད་ཀྱིས་ཁྲི་སྲས་ཉིན་
བདུན་རིང་རང་གི་ཕོ་བྲང་དུ་ཁྲིད་ནས་ལྷན་གཅིག་ཏུ་གནས་པར་གྱིས་ལ་ཉིན་ཞག་
བདུན་སོང་མཚམས་ཕོ་བྲང་དུ་ཕྱིར་སློག་བྱེད་དགོས་ཞེས་གསུངས།
བཙུན་མོས་རྒྱལ་པོའི་བཀའ་བཞིན་ཁྲི་སྲས་རང་གི་ཕོ་བྲང་དུ་ཁྲིད་ནས་སྤྲོ་བ་
ཆེན་པོས་བསྙེན་བཀུར་ཞབས་ཏོག་ཞུས། བཙུན་མོའི་ཕོ་བྲང་ནང་གཟིམས་ཆུང་བཅུ་
ཕྲག་བཞི་ཡོད་པ་རེ་རེའི་ནང་གཞས་མ་བཅུ་ཕྲག་རེ་ཡོད་པ་དེ་དག་སོ་སོས་རོལ་མོ་
སྣ་རེ་འཁྲོལ་བ་ཡིན། དེ་རྣམས་ཀྱིས་རོལ་མོ་རེ་འཁྲོལ་བ་ན་སེམས་མེད་ཕོ་བྲང་དེ་
ཡང་རོལ་དབྱངས་ཀྱི་འགྲོས་དང་བསྟུན་ནས་གར་སྟབས་སྒྱུར་བ་དང་གཉིས་སུ་མ་
,, 2

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
མཆིས། ཕོ་བྲང་གི་ཕྱི་རོལ་དུ་དྭངས་ཤིང་གཙང་བའི་ཆུ་ཕྲན་ལྷུང་ལྷུང་དུ་རྒྱུག་ཅིང༌།
ས་ཐོག་ཏུ་རྩི་ཤིང་མེ་ཏོག་རྣམ་པར་བཞད་པས་མཁའ་རླུང་གཙང་ཞིང་ལྗོངས་མཛེས་
པ་སོགས་ཀྱི་དགེ་མཚན་དུ་མས་ཕྱུག འཁོར་ར་འཁོར་ཡུག་འདི་ལྟ་བུའི་ཁྲོད་དུ་ཁྲི་
སྲས་ནི་ལྷ་ཡི་བུ་ལྟར་མཛེས་ཤིང༌། གནས་འདི་ནི་ལྗོན་པའི་ཚལ་ལྟར་སྡུག ཁྲི་སྲས་
ཉིན་དང་པོར་བཙུན་མོའི་ཕོ་བྲང་ནང་ཞག་སྡོད་བྱེད་པའི་ཚེ་བཙུན་མོ་དེ་འདོད་
ཆགས་མེ་ལྟར་འབར་ནས་དགའ་མགུར་སྤྱོད་པའི་འཕྲུལ་གྱི་རྣམ་པ་ཅི་ཡང་བསྟན།
འོན་ཀྱང་ཁྲི་སྲས་ནི་ཞེ་ལྡོག་ནས་ཁྲོ་བའི་ཚིག་གིས་མོ་ལ་ཨཱ་ལཱའི་དགོངས་པ་དང་མ་
འགལ་ན་བདག་ཕོ་བྲང་དུ་ལོག་རྗེས་ཡབ་རྒྱལ་པོར་ཁྱེད་ལ་སྲོག་ཁྲིམས་གཅོད་རྒྱུའི་
རེ་བ་ཞུ་ཞེས་རབ་ཏུ་བསྡིགས།
བཙུན་མོ་དེ་ནི་རང་གི་འདོད་པ་མ་འགྲུབ་པས་ངོ་ཚ་ཁ་སྐྱེངས་ཀྱིས་རབ་ཏུ་
ཁྲོས་ནས་རྒྱལ་པོའི་དྲུང་དུ་སོང་སྟེ་པུས་མོའི་ལྷ་ང་ས་ལ་བཙུགས་ནས་ངུ་ངག་དིར་
དིར་དུ་སྡོད་པའི་ཚེ རྒྱལ་པོས་ཁྱོད་ཅི་བྱས་སོང་ངམ། ཁྲི་སྲས་ལེགས་པར་གནས་
སམ་ཞེས་དྲིས།
བཙུན་མོས་མགོན་པོ་མཁྱེན། ཁྲི་སྲས་ཀྱིས་བདག་ལ་བཙན་གཡེམ་བྱེད་པར་
སླེབས་བྱུང་བ་ཁོ་མོས་འདོད་པ་མ་སྟེར་བས་བདག་གསོད་པར་ཡོང་བས་འདིར་བྲོས་
ཡོང་བ་ཡིན། ཁོ་མོ་ནི་ད་ནས་ཁྲི་སྲས་ཕྲད་པར་མི་འདོད་ལ་རང་གི་ཕོ་བྲང་དུའང་
ལོག་པར་མི་འགྲོ་ཞེས་བརྗོད།
ཚུལ་འདི་ཐོས་པས་རྒྱལ་པོ་ནི་ཐུགས་རབ་ཏུ་ཁྲོས་ནས་དེ་མར་སྲིད་བློན་དང་
བློན་པོའི་ཚོགས་རྣམས་བསྐོངས་ཏེ་དཀར་ནག་ཤན་འབྱེད་མེད་པར་ཁྲི་སྲས་ལ་སྲོག་
ཁྲིམས་གཅོད་རྒྱུའི་བཙན་བཀའ་ཕབ།
བློན་པོའི་ཚོགས་རྣམས་ཤིན་ཏུ་འཇིགས་པར་གྱུར་ནས་བྱ་དཀའ་བྱེད་གཏད་
3 .

༄༅།།མཚན་ཞག་སྟོང་གི་གཏམ་རྒྱུད།
ཆེན་པོ་བྱུང་བས་ཐམས་ཅད་ཀྱིས་ལབ་གླེང་མང་དུ་བྱེད། སྐབས་དེར་བློན་པོ་ལ་
ལས་རྒྱལ་པོའི་བཀའ་ནི་ལྡོག་ཏུ་མེད་མོད། འོན་ཀྱང་ཁྲི་སྲས་ནི་ཁོང་གི་སྙིང་དང་
འདྲ་བས་ཁྲི་སྲས་སྐུ་སྲོག་བཅད་རྗེས་རྒྱལ་པོ་ཐུགས་འགྱོད་ཤིན་ཏུ་ཆེན་པོ་ཡོང་ངེས་
རེད། ལར་ཁྲི་སྲས་འདི་སྐུ་བལྟམས་པ་ནི་རྒྱལ་པོས་དཀོན་མཆོག་ལ་གསོལ་བ་སྨོན་
ལམ་མང་དུ་བཏབ་ནས་བྱུང་བ་ཞིག་ཡིན་པས། དེ་ཉམས་ཉེས་བཏང་ཚེ་སྐབས་དེར་
རྒྱལ་པོས་ང་ཅག་རྣམས་ལ་ཁྱོད་རྣམས་ཀྱིས་ཁོ་བོའི་གླེན་སྤྱོད་བཀག་སྡོམ་མི་བྱེད་པ་
ཅི་ཡིན་ཞེས་བཀའ་སྐྱོན་ཕེབས་མི་སྲིད་དམ། དེ་ལྟར་སྲིད་ན་ཉེས་པའི་བྱ་བ་འདི་
སྐྱོབས་ཐབས་མེད་པར་སོང་བ་མ་ཡིན་ནམ་ཞེས་བརྗོད།
བློན་ཆེན་རྣམས་བསམ་གྲོས་ལེགས་བསྡུར་གྱིས་རྒྱལ་པོར་ཞུ་བ་ཕུལ་ནས་ཁྲི་སྲས་
སྐྱོབ་རྒྱུར་གཅིག་ཏུ་མོས། དེ་ཁྲོད་ནས་བློན་ཆེན་དང་པོ་བ་དེས་སྨྲས་པར། དེ་རིང་ཁོ་
བོས་ཁྱོད་ཅག་གི་ཚབ་བྱས་ཏེ་རྒྱལ་པོར་ཞུ་བ་ཕུལ་བར་འགྲོ་རྒྱུ་ཡིན་ཞེས་བརྗོད།
བློན་ཆེན་དང་པོའི་གཏམ་རྒྱུད།
བློན་ཆེན་རྒྱལ་པོའི་དྲུང་དུ་སོང་ནས་རང་གི་གཏམ་བརྗོད་ཆོག་པའི་གནང་
བ་ཞུས། རྒྱལ་པོས་གནང་བ་བསྩལ་རྗེས་བློན་ཆེན་དེས་སྨྲས་པར། ཀྱེ། རྒྱལ་པོ་མི་
དབང་ཆེན་པོ་མཁྱེན། ཅི་སྟེ་རྒྱལ་པོ་ཁྱེད་ལ་སྲས་བརྒྱ་ཕྲག་བཅུ་ཙམ་ཡོད་ཀྱང་རང་
དགར་བཙུན་མོའི་ངག་ལ་གསན་ཏེ་སྲས་གཅིག་གསོད་པ་ཡང་མི་རིགས། བཙུན་མོའི་
གཏམ་དེ་རྒྱལ་པོར་ལྷག་བསམ་མི་འདོར་བའི་སེམས་བསྐྱེད་ཡིན་སྲིད་མོད། འོན་ཀྱང་
མོས་གཡོ་སྒྱུའི་འཕྲུལ་གྱིས་རྒྱལ་པོ་བསླུ་བ་མ་ཡིན་པའང་མི་སྲིད་ན། བྱ་བ་འདི་མོས་

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཁྲི་སྲས་ལ་འཚེ་བའི་གཡོ་སྒྱུའི་བསམ་སྦྱོར་ངན་པ་ཞིག་ཡིན་ཡང་སྲིད་དོ་ཞེས་བརྗོད།
རྒྱལ་པོས་བདག་གི་བློན་བཟང་པོ། བུད་མེད་ཀྱི་གཡོ་སྒྱུའི་དྲན་འཕྲུལ་སྐོར་ཁྱོད་
ལ་མཐོང་ཐོས་ཅི་བྱུང་ངམ་ཞེས་དྲིས།
བློན་ཆེན་ན་རེ། སྐྱེ་བོ་བུད་མེད་ཅེས་པ་དེ་གཡོ་སྒྱུའི་དྲན་འཕྲུལ་ཆེ་ཞིང་བསམ་
སྦྱོར་ངན་པས། བདག་གིས་རྒྱལ་པོ་ཁྱེད་ལ་སྲིད་བློན་ལྷ་ལྕམ་གྱི་གཏམ་རྒྱུད་ཞུ་ཞེས་
བརྗོད།
སྲིད་བློན་ལྷ་ལྕམ་གྱི་གཏམ་རྒྱུད།
གནའ་བོའི་དུས་སུ་ཆགས་སྲེད་ཆེ་བའི་རྒྱལ་པོ་ཞིག་ཡོད། ཉིན་ཞིག་རྒྱལ་པོ་དེ་
ཕོ་བྲང་གི་ཞལ་དཀར་ནས་ཕྱི་རོལ་གྱི་ལྗོངས་ལ་ལྟ་བའི་ཚེ། ཉེ་འགྲམ་གྱི་མཁར་ཁྱིམ་
ཞིག་གི་ཉི་གཡབ་སྟེང་དུ་བུད་མེད་མཛེས་མ་ཡིད་དུ་འོང་བ་ཞིག་ཡོད་པ་མཐོང་།
དེ་མར་རྒྱལ་པོ་འདོད་ཆགས་མེ་ལྟར་འབར་ནས་མཁར་ཁྱིམ་དེ་རྩད་གཅོད་བྱས་པས།
དེ་ནི་སྲིད་བློན་གྱི་གཟིམ་ཤག་ཡིན་པ་རྟོགས། རྒྱལ་པོས་དེ་མར་སྲིད་བློན་ཕོ་བྲང་དུ་
བོས་ནས་ཁོ་ཐག་རིང་གི་ཡུལ་ཞིག་ལ་རྡོག་སྐོར་རྒྱག་ཏུ་བཏང་།
སྲིད་བློན་དེས་རྒྱལ་པོའི་བཀའ་བཞིན་ཕྱོགས་ཐོན་བྱས་པ་ན། རྒྱལ་པོས་འཛེམ་
བག་མེད་པར་སྲིད་བློན་གྱི་གཟིམ་ཤག་ཏུ་བསྐྱོད། སྲིད་བློན་གྱི་ཆུང་མས་རྒྱལ་པོ་
ཕེབས་པ་མཐོང་འཕྲལ་རྟབ་རྟབ་པོར་ཡར་ལངས་ནས་བསུ་བ་ཞུས། མོས་འཇིགས་
པ་ཆེན་པོས་རྒྱལ་པོའི་ཕྱག་ལ་འོ་སྦྱར་བ་དང་པུས་མོ་ས་ལ་བཙུགས་ནས་ཕྱག་བྱས།
དེ་ནས་མོས་གུས་པ་ཆེན་པོས་ཟུར་ཞིག་ཏུ་ལངས་སྟབས་ངང་། ཀྱེ། རྒྱལ་པོ་མི་དབང་
5

༄༅།།མཚན་ཞག་སྟོང་གི་གཏམ་རྒྱུད།
ཆེན་པོ་མཁྱེན། འཁྱེར་དམན་བདག་ལྟ་བུ་རྒྱལ་པོའི་ཕེབས་བསུར་བཅར་བ་ཅི་ནས་
ཀྱང་མི་འོས། རྒྱལ་པོ་སྐུ་ངོ་མ་འདིར་ཕེབས་པ་སྐུ་དོན་ཅི་ཡིན་ཞེས་བརྗོད།
རྒྱལ་པོ་ན་རེ། བདག་ནི་ཁྱོད་ལ་ཆགས་པས་འདིར་ཡོང་བ་ཡིན།
སྲིད་བློན་གྱི་ཆུང་མས་མགོན་པོ་མཁྱེན་ནོ། ། ཞེས་བརྗོད་འཕྲལ་སླར་ཡང་པུས་
མོ་ས་ལ་བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་ནས་སྨྲས་པར། བདག་ནི་
རྒྱལ་པོ་ཆེན་པོའི་འཁོལ་མོར་ཡང་མི་འོས་ན། ཁོ་མོར་བསོད་ནམས་ཀྱི་བགོ་སྐལ་
བཟང་པོ་འདི་ལྟ་བུ་ག་ལ་ཡོང་སྲིད། འོན་ཀྱང་རྒྱལ་པོ་ཆེན་པོ་ཁོ་མོའི་ཁྱིམ་ཧྲུལ་དུ་
ཞབས་ཀྱིས་བཅག་ཟིན་པས་ཉིན་གཅིག་ལྷོད་བཞུགས་མཛོད། ཁོ་མོས་གསོལ་ཟས་
བཅོས་ནས་རྒྱལ་པོ་ཆེན་པོས་ལྗགས་བྲོ་གཟིགས་ན་ལེགས་སམ་ཞེས་བརྗོད།
རྒྱལ་པོས་སྲིད་བློན་གྱི་འདུག་གནས་ཁྲིའུ་ཤིང་དེའི་ཐོག་ཉལ་སྟབས་སུ་བསྡད།
སྲིད་བློན་གྱི་ཆུང་མས་རྩོམ་རིག་དང་མི་ཆོས་སྐོར་གྱི་དཔེ་དེབ་འགའ་བཏོན་ནས་རྒྱལ་
པོར་ཕུལ་ཏེ་རང་ཉིད་ཐབ་ཚང་དུ་ཟས་བཅོ་བར་འགྲོ་རྒྱུའི་གོ་སྐབས་བཙལ།
རྒྱལ་པོས་དཔེ་དེབ་ཁ་ཕྱེ་ནས་ལྟ་བའི་ཚེ་འདོད་ལོག་སྤོང་རྒྱུ་དང་། ངན་པའི་
ལས་སྤོང་རྒྱུ། ལུགས་དང་སྤྱོད་པ་ཚུལ་བཞིན་སྲུང་རྒྱུ་སོགས་འཇིག་རྟེན་མི་ཆོས་སྐོར་
གྱི་བསླབ་བྱ་མང་པོ་མཐོང་བས་སེམས་ལ་གཡོ་འགུལ་ཆེན་པོ་ཐེབས།
སྲིད་བློན་གྱི་ཆུང་མས་ཟས་ཀྱི་གཡོས་སྦྱོར་ཟིན་ནས་རྒྱལ་པོའི་མདུན་དུ་ཟས་
སྣ་བཅུ་ཕྲག་དགུ་བཤམས། རྒྱལ་པོ་ཤིན་ཏུ་དགྱེས་ཏེ་ཟས་སྣ་རེ་རེ་ནས་བྲོ་བ་མྱང་།
འོན་ཀྱང་ཟས་དེ་རྣམས་ཁ་དོག་དང༌། སྣ་རིགས། རྣམ་པ་སོགས་ཀུན་ནས་མི་འདྲ་
ཡང་རོ་ཐམས་ཅད་གཅིག་འདྲར་འདུག་པས་རྒྱལ་པོ་ཡ་མཚན་ཆེན་པོས་སྨྲས་པར།
ལྷ་ལྕམ་ཁྱེད་ཀྱིས་བཅོས་པའི་ཟས་འདི་རྣམས་སྣ་རིགས་མང་མོད་ཀྱང་ཐམས་ཅད་
རོ་གཅིག་འདྲར་འདུག་ཅེས་བརྗོད།
6.。

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སྲིད་བློན་གྱི་ཆུང་མ་ན་རེ། འདི་ནི་ཁོ་མོས་རྒྱལ་པོ་ཆེན་པོར་གནས་ལུགས་
དཔེར་དྲངས་ནས་གསོལ་བ་ཡིན།
རྒྱལ་པོ་ན་རེ། ཁྱེད་ཅིའི་ཕྱིར་དཔེ་འདི་འདྲ་བསྟན་པ་ཡིན།
སྲིད་བློན་གྱི་ཆུང་མ་ན་རེ། རྒྱལ་པོ་ཁྱེད་ལ་བཙུན་མོ་བཅུ་ཕྲག་དགུ་ཡོད་པ་དེ་
རྣམས་མཛེས་གཟུགས་བྱད་བཞིན་གྱི་རྣམ་པ་མི་འདྲ་ཡང་། རྒྱལ་པོ་གང་གི་སྐུ་ཡིས་
སྤྱོད་པའི་ཚེ་ན་མི་འདྲ་བའི་དབྱེ་བ་མེད་པར་ཐམས་ཅད་གཅིག་ཏུ་མཚུངས་པ་ཡིན།
སྲིད་བློན་གྱི་ཆུང་མའི་གཏམ་དེ་ཐོས་པ་དང་རྒྱལ་པོ་ནི་ངོ་ཚའི་གདོང་པ་སྨད་
ཅིང་ལོག་པའི་བསམ་སྦྱོར་དོར་ནས་རྟབ་རྟབ་པོར་ཕོ་བྲང་དུ་བྱོན། རྒྱལ་པོ་ཤིན་ཏུ་
ནོངས་ཏེ་འཚབ་འཚུབ་ངང་ཕོ་བྲང་དུ་བྱོན་པས་རང་གི་མཛུབ་རྒྱུས་འདུག་གནས་
ཁྲིའུ་ཤིང་གི་རྒྱབ་སྙེས་འོག་ཏུ་ལུས།º
སྲིད་བློན་འཁྲི་འགན་བསྒྲུབས་ནས་ཕོ་བྲང་དུ་ཕྱིར་ལོག་གིས་རྒྱལ་པོའི་དྲུང་དུ་
འབྱོར་ཕྱག་ཏུ་སོང་ནས་གནས་ཚུལ་རྣམས་རྒྱལ་པོའི་སྙན་དུ་གསོལ་རྗེས་རང་ཁྱིམ་
དུ་ལོག ཁོ་ཁྲིའུ་ཤིང་ཐོག་སྡོད་པའི་ཚེ་རྒྱབ་སྙེས་འོག་གི་མཛུབ་རྒྱུས་དེ་མཐོང་བས་
གསང་སྟབས་ཀྱིས་བླངས། ཁོའི་ཡིད་ལ་སྙིང་ནད་ཆེན་པོ་བྱུང་བས། དེ་ནས་བཟུང་
རང་གི་ཆུང་མར་ཞེ་ལོག་སྟེ་མིག་ལྟ་མེད་པར་ལྟོས་མེད་རྒྱང་བསྐྱུར་དུ་བཞག འོན་
ཀྱང་ཁོའི་ཆུང་མས་འདི་དོན་ཅི་ཡིན་པ་མ་རྟོགས། དུས་ཀྱི་ཉག་མ་རིམ་བགྲོད་ཀྱིས་
དེ་མུར་བགྲང་བྱ་གཅིག་ཙམ་སོང་ན་ཡང་སྲིད་བློན་གྱི་ཆུང་མས་རང་གི་ཟླ་བོས་རང་
ཉིད་ལ་མིག་ལྟ་མེད་པར་འཇོག་དོན་གང་ཡིན་ད་དུང་མ་རྟོགས་པས། ཡིད་མུག་སྟེ་
རང་གི་ཕ་མའི་ཁྱིམ་དུ་ལོག་ནས་སྲིད་བློན་གྱིས་རང་ལ་མིག་ལྟ་མེད་པར་བཞག་པའི་
ཨ་རབ་ཀྱི་སྲོལ་དུ་ཟས་སྤྱོད་པའི་སྔོན་རྗེས་སུ་ལག་བཀྲུ་བ་ཡིན་པས་རྒྱལ་པོས་ལག་བཀྲུ་སྐབས་
མཛུབ་རྒྱུས་ཕུད་ནས་དེ་གར་ལུས་སོང་བ་ཡིན
7 ..

༄༅།།མཚན་ཞག་སྟོང་གི་གཏམ་རྒྱུད།
ཚུལ་རྣམས་རང་གི་ཕ་ལ་བཤད། མོའི་ཕ་དེ་བློ་གཡེང་ཆེན་པོ་བྱུང་ནས་སྨྲས་པར།
ནམ་ཞིག་རྒྱལ་པོའི་དྲུང་དུ་སྲིད་བློན་དང་མཉམ་དུ་ཕྲད་པའི་ཚེ་རྒྱལ་པོར་བདེ་སྡུག་
ཞུ་རྒྱུ་ཡིན་ཞེས་བརྗོད།
ཉིན་ཞིག་སྲིད་བློན་གྱི་གྱོས་པོ་ཕོ་བྲང་ནང་རྒྱལ་པོའི་དྲུང་དུ་སྲིད་བློན་དང་
ཁྲིམས་དཔོན་མཉམ་འཛོམས་ཀྱི་སྐབས་སུ་ཁོས། ཀྱེ། རྒྱལ་པོ་མི་དབང་ཆེན་པོ་
མཁྱེན། བདག་ལ་སྐྱེད་མོས་ཚལ་ཤིན་ཏུ་ལེགས་པ་ཞིག་ཡོད་པ་དེར་ཁོ་བོས་དཀའ་
སྤྱད་འབད་པ་ཆེན་པོས་རྩི་ཤིང་མེ་ཏོག་སྣ་ཚོགས་བཏབ་ནས་གཡུར་ཟ་བའི་འབྲས་
བུ་བསྡུ་བའི་དུས་སུ་ཁོ་བོས་དེ་ཁྱེད་ཀྱི་སྲིད་བློན་ལ་བྱིན། སྲིད་བློན་གྱིས་སྐྱེད་ཚལ་
དེ་ནང་གི་འབྲས་བུ་རྣམས་བག་མེད་དུ་སྤྱད་པ་མ་ཟད། ཁོ་པས་འབྲས་བུའི་ཕུད་དེ་
ལོངས་སུ་སྤྱད་རྗེས་བདག་མེད་དུ་བསྐྱུར་ནས་སྔར་ལོ་འབྲས་ཕུན་སུམ་ཚོགས་པའི་
སྐྱེད་ཚལ་དེ་ད་ཆ་རེངས་སུ་བཅུག་ནས་ས་རྒོད་ཕན་མེད་དུ་གྱུར་ཞེས་བརྗོད།
སྲིད་བློན་ན་རེ། ཀྱེ། རྒྱལ་པོ་མི་དབང་ཆེན་པོ་མཁྱེན། བགྲེས་སོང་གིས་
གསུངས་པ་བདེན། བདག་ནི་སྔར་སྐྱེད་མོས་ཚལ་དེ་ལ་ཤིན་ཏུ་གཅེས། འོན་ཀྱང་
ཉིན་ཞིག་ཁོ་བོ་འདེབས་ལས་བྱེད་པར་འགྲོ་བའི་ཚེ་སྐྱེད་ཚལ་ནང་འདམ་སེང་གི་རྡོག་
རྗེས་འདུག་པས། ཁོ་བོ་ནི་འདམ་སེང་ལ་སྐྲག་པས་བདག་མེད་དུ་བསྐྱུར་བ་ཡིན།
རྒྱལ་པོའི་ཐུགས་ལ་སྲིད་བློན་གྱིས་བརྗོད་པའི་འདམ་སེང་གི་རྡོག་རྗེས་ཞེས་པ་
དེ་རྒྱལ་པོ་རང་གིས་སྲིད་བློན་གྱི་ཁྱིམ་དུ་ལུས་པའི་མཛུབ་རྒྱུས་དེ་ལ་ཟེར་བར་སྙམ་
ནས་སྲིད་བློན་ལ་སྨྲས་པར། བློན་བཟང་པོ་གོ་བ་གྱིས་ཤིག འདམ་སེང་གིས་སྐྱེད་
ཚལ་ལ་ཐུག་རེག་མེད་པས་ཁྱོད་བློ་བདེ་མོར་འདེབས་བཀོལ་གྱིས་ཤིག ཁོ་བོས་ཤེས་
གསལ་ལྟར་ན། འདམ་སེང་སྐྱེད་ཚལ་དུ་སོང་བ་བདེན་མོད། འོན་ཀྱང་སྐྱེད་ཚཚལ་
ལ་གནོད་པའི་ལས་བྱས་མེད་པ་བདག་གིས་མེས་པོ་དཔང་དུ་འཛུགས་ཞེས་བརྗོད།
8

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སྲིད་བློན་གྱིས་རྒྱལ་པོའི་བཀའ་བཞིན་ཞུའོ། ། ཞེས་བརྗོད་ནས་བློ་བདེ་བག་
ཕེབས་ངང་ཁྱིམ་དུ་ལོག་ནས་རང་གི་ཆུང་མར་དགོངས་དག་ཐུགས་བདེན་ཞུས་
ཤིང་། མོའི་ལུས་གཙང་མར་གནས་པའི་ཡིད་ཆེས་བློས་འགེལ་བྱས་ཏེ་ཁྱིམ་ཐབ་ཟུང་
དེ་འཁོན་མེད་ཉི་མ་སྤྲིན་བྲལ་དུ་གྱུར།
ཚོང་པ་བཟའ་ཚོའི་གཏམ་རྒྱུད།
གནའ་སྔ་མོ་ཚོང་པ་ཞིག་ཡོད་པ་རྟག་ཏུ་ཡུལ་ཕྱོགས་གཞན་ལ་ཚོང་དུ་འགྲོ་བ་
ཡིན། ཁོ་ལ་ཆུང་མ་ཤིན་ཏུ་མཛེས་པ་ཞིག་ཡོད་པས་ཁོ་ནི་དེ་ལ་ལྷག་པར་དུ་བརྩེ་
ཞིང་དེ་ཡི་འགྲོ་འདུག་སྤྱོད་གསུམ་ལ་དོ་ཁུར་ཆེན་པོ་བྱེད། ཁོས་མི་སྐད་ཤེས་པའི་
ནེ་ཙོ་ཞིག་ཉོས་ཏེ་ཆུང་མའི་སྐྱོ་རོགས་དང་ཆུང་མར་ལྟ་ཞིབ་བྱེད་མཁན་དུ་བཞག་
སྟེ་རང་ཉིད་མེད་པའི་རིང་ཁྱིམ་དུ་གང་བྱུང་བའི་བྱ་བ་ཐམས་ཅད་རྟོགས་ཐུབ་པའི་
སོ་བཙུགས།
དུས་ནམ་ཞིག་ན་ཚོང་པ་དེ་སྔར་རྒྱུན་བཞིན་ཡུལ་ཕྱོགས་གཞན་དུ་ཚོང་ལ་ཐོན་
པ་ན། ཁོའི་ཆུང་མས་ཚུལ་སྤྱོད་མ་སྲུང་བར་ན་གཞོན་ཞིག་ལ་སེམས་ཆགས་ཏེ་རྟག་
ཏུ་ཁོ་ཁྱིམ་དུ་མགྲོན་འབོད་ཀྱིས་མཉམ་དུ་འགྲོགས་ནས་དགའ་མགུར་སྤྱོད་པར་བྱེད།
དུས་ཡུན་རིང་པོ་སོང་ནས་ཚོང་པ་ཁྱིམ་དུ་ལོག་པ་ན་ནེ་ཙོ་དེས་ཚོང་པར་
སྨྲས་པར། བདག་གི་སྦྱིན་བདག་མཁྱེན། ཁྱེད་ཚོང་དུ་ཕེབས་པའི་རིང་ཏུར་ཀིའི་ན་
གཞོན་ཞིག་ཉིན་ལྟར་ལྕམ་ཆུང་སར་ཡོང་བ་དང༌། ལྕམ་ཆུང་གིས་ཀྱང་ཁོ་ལ་ཤིན་
བརྩེ་བར་བྱེད་ཅེས་བརྗོད།
9 )..

༄༅།།མཚན་ཞག་སྟོང་གི་གཏམ་རྒྱུད།
ཚོང་པ་དེ་ཁོང་ཁྲོ་མེ་ལྟར་འབར་ནས་ཆུང་མ་གསོད་པར་འགྲོ་བ་ན། ཆུང་
མའི་ཡིད་ལ་བྱ་བ་འདི་ནི་ནེ་ཙོས་དཀྲུགས་པར་རྟོགས་ནས་རང་གི་ཟླ་བོར་སྨྲས་
པར། བདག་གི་ཟླ་བོ་མཁྱེན། ཁྱེད་ཨཱ་ལཱར་མི་སྐྲག་གམ། ཁྱེད་ཡིད་རྣལ་དུ་ཕབ་
ནས་མནོ་བསམ་ལེགས་པར་ཐོངས་ཤིག འདབ་ཆགས་དུད་འགྲོའི་རིགས་ཀྱིས་མི་ཡི་
བྱ་བ་རྟོགས་ཐུབ་བམ། ནེ་ཙོ་འདིས་རྫུན་སྨྲ་བ་ཁྱེད་ལ་ར་སྤྲོད་བྱེད་དགོས་ན་ཁྱེད་
དོ་ནུབ་རང་གི་གྲོགས་པོའི་སར་ཞག་སྡོད་བྱས་ཏེ་ཕྱི་ཉིན་ནེ་ཙོར་མདང་ནུབ་ཁྱིམ་དུ་
གནས་ཚུལ་གང་བྱུང་བ་དྲིས་ན་ནེ་ཙོའི་གཏམ་དེ་བདེན་རྫུན་ཅི་ཡིན་པ་ཤེས་ཐུབ་
ཅེས་བརྗོད།
ཚོང་པས་ཆུང་མའི་ངག་བཞིན་དེ་ནུབ་རང་གི་གྲོགས་པོའི་ཁྱིམ་དུ་ཞག་སྡོད་
བྱེད་པར་སོང༌། དེ་ནུབ་ཁོའི་ཆུང་མས་ནེ་ཙོ་བཅུག་པའི་རླུང་ཙི་མལ་གོས་ཀྱིས་
བཀབ་རྗེས་ཆུ་གཏོར་བ་དང་རླུང་གཡབ་གཡུག དེ་ནས་རླུང་ཙིའི་མདུན་དུ་སྒྲོན་
མེ་ཡུག་ཡུག་བྱས་ནས་གློག་འཁྱུག་པའི་ཚུལ་བཅོས་ཏེ་མཚན་གང་དེ་མུར་བྲེལ།
ཕྱི་ཉིན་ཞོགས་པ་ཚོང་པ་ཁྱིམ་དུ་ལོག་པ་དང་ཆུང་མས་ཁོ་ལ་ཁྱེད་ནེ་ཙོར་
གཏམ་འདྲི་བར་སོང་ཞེས་བརྗོད།
ཚོང་པས་ནེ་ཙོའི་འགྲམ་དུ་སོང་ནས་ཁོ་ལ་མདང་ནུབ་ཁྱིམ་དུ་གནས་ཚུལ་ཅི་
བྱུང་སོང་ངམ་ཞེས་དྲིས་པས། ནེ་ཙོ་དེས་བདག་གི་སྦྱིན་བདག་མཁྱེན། མདང་ནུབ་
ཀྱི་གནམ་གཤིས་དེ་འདྲར་གནས་ཚུལ་གང་ཞིག་མཐོང་ཐོས་གསལ་བ་ཡོང་སྲིད་དམ་
ཞེས་བརྗོད།
ཚོང་པས་ཅི་ཡིན་ནམ་ཞེས་དྲིས།
ནེ་ཙོ་ན་རེ། བདག་གི་སྦྱིན་བདག་མཁྱེན། མདང་ནུབ་མཚན་གང་ཆར་དྲག་
བབས་ཤིང་རླུང་པོ་འཚུབ་པ་དང༌། གློག་དམར་འཁྱུག་ཅིང་འབྲུག་སྒྲ་ལྡིར་བས་
10

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
གནས་ཚུལ་མཐོང་ཐོས་ཇི་ལྟར་ཡོང་།
ཚོང་པ་ན་རེ། ཁྱོད་བྱུང་རྒྱལ་གྱི་གཏམ་མི་སྨྲ། མདང་ནུབ་ཆར་རླུང་འཚུབ་པ་
མེད་ལ་གློག་དམར་དང་འབྲུག་སྒྲ་ཡང་གྲགས་པ་མེད།
ནེ་ཙོ་ན་རེ། བདག་གིས་བཤད་པའི་གཏམ་འདི་དག་ནི་ཁོ་བོས་མདང་ནུབ་
དངོས་སུ་མཐོང་བའི་གནས་ཚུལ་ཡིན།
ཚོང་པས་ནེ་ཙོའི་གཏམ་ལ་ཡིད་ཆེས་བཏང་ནས་རང་གི་ཆུང་མར་དགོངས་
དག་ཐུགས་བདེན་ཞུས་ཏེ་བཟའ་ཚོ་འགྲིག་པའི་ཐབས་བྱས།འོན་ཀྱང་ཆུང་མས་ཨཱ་ལཱ་
ཚད་བཙུགས། ཁྱེད་ཀྱིས་ནེ་ཙོ་དེ་མ་བསད་ན་ངེད་གཉིས་བཟའ་ཚོ་འགྲིག་ཐབས་མི་
ཡོང་ཞེས་བརྗོད།
ཚོང་པས་ཆུང་མའི་ངག་བཞིན་ཐེ་ཚོམ་མེད་པར་ནེ་ཙོ་བསད་དེ་བཟའ་ཚོ་
འགྲིག་པས། ཁྱིམ་ཐབ་ཟུང་དེ་སྔར་རྒྱུན་བཞིན་འཆམ་མཐུན་ལུགས་ལེགས་ཀྱི་ཚུལ་
དུ་གནས། འོན་ཀྱང་།རིང་པོར་མ་སོང་བར་ཉིན་ཞིག་ཚོང་པས་རང་གི་ཆུང་མའི་
འདུག་ཁང་ནས་ཏུར་ཀིའི་ན་གཞོན་དེ་ལྐོག་ལྐོག་སུད་སུད་ངང་དོན་ཡོང་བ་རིག་
པས། ནེ་ཙོའི་གཏམ་དེ་བདེན་པར་བསམས་ཤིང་། རང་གི་ཆུང་མ་ནི་གཡོ་སྒྱུའི་
དྲན་འཕྲུལ་ཆེ་བའི་གཡེམ་མ་ཞིག་ཡིན་པ་ར་འཕྲོད་པས། སྔར་ནེ་ཙོ་བསད་པ་ཤིན་
ཏུ་འགྱོད་ནས་ཆུང་མའི་འདུག་གནས་སུ་སོང་སྟེ་མོ་དེ་གར་བསྒྲལ། དེ་ནས་བཟུང་ཁོ་
བུད་མེད་ལ་ཞེན་ལོག་སྟེ་ཚེ་གང་རིང་ཆུང་མ་མི་བསྟེན་པའི་དམ་བཅའ་བཞག
བློན་ཆེན་གྱིས་སྲིད་བློན་ལྷ་ལྕམ་གྱི་གཏམ་རྒྱུད་དང་ཚོང་པ་བཟའ་ཚོ་ཟུང་གི་
གཏམ་རྒྱུད་གླེང་ཟིན་པ་དང་ཁོས། ཀྱེ། རྒྱལ་པོ་ཆེན་པོ་མཁྱེན། གནའ་བོའི་དུས་ནས་
ད་ལྟའི་བར་བུད་མེད་ཀྱི་གཡོ་སྒྱུའི་དྲན་འཕྲུལ་ནི་བརྗོད་ཀྱིས་མི་ལངས་བས། ང་ཅག་
གིས་དུས་དང་རྣམ་པ་ཀུན་ཏུ་གྲུང་ཟོན་མ་བྱས་ན་གྱོད་པ་རྟས་མི་ཟིན་པ་ཡོང་ངེས་
11 ..

༄༅།།མཚན་ཞག་སྟོང་གི་གཏམ་རྒྱུད།
རེད་ཅེས་བརྗོད།
བློན་ཆེན་གྱི་གཏམ་དེ་ཐོས་པ་དང་རྒྱལ་པོ་རྟོགས་པ་སད་ནས་ཁྲི་སྲས་ལ་སྲོག་
ཁྲིམས་གཅོད་རྒྱུའི་བཀའ་བཅད་ཕྱིར་བསྡུ་མཛད།
ཕྱི་ཉིན་བཙུན་མོ་རྒྱལ་པོའི་དྲུང་དུ་སོང་ནས་པུས་མོ་ས་ལ་བཙུགས་ཏེ་གུས་
ཕྱག་ཕུལ་རྗེས། ཀྱེ། རྒྱལ་པོ་ཆེན་པོ་མཁྱེན། ཁྱེད་ཀྱིས་ཁོ་མོའི་ཞུ་བར་བརྩི་འཇོག་
མི་མཛད་པ་ཅི་ཡིན། ཁྲི་སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་དེ་དཔོན་
བློན་ཀུན་གྱིས་རྣ་ཐོས་ཟིན་ན་ཡང་བར་དུ་བློན་ཆེན་རྣམས་ཀྱིས་འགྱུར་བ་གཏོང་བ་
ཅི་ཡིན། རྒྱལ་པོའི་མཚན་སྙན་གྲགས་ནི་ཁྱེད་ཀྱི་བརྗིད་ནོན་ཆེ་བའི་བཀའི་སྟོབས་
ལས་བྱུང་བ་ཡིན། རྒྱལ་པོ་ཁྱེད་ནི་བཀའ་ནན་དྲང་འཆུན་ཆེ་བ་བློན་འབངས་ཀུན་
གྱིས་ཤེས་གསལ་རེད་ན། ཁྲི་སྲས་ཀྱིས་ཁོ་མོར་ཚུལ་མིན་གྱི་བརྙས་བཅོས་འདི་འདྲ་
བྱས་པར་ཁྱེད་ཀྱིས་བདེན་པའི་རྒྱབ་ལངས་མཛོད་ཅིག ངག་རྒྱུན་དུ་སྔར་ཚོས་མཁན་
ཞིག་ཉིན་ལྟར་གཙང་པོ་དྷིག་ལི་སིར་རས་ཚོས་མ་ཆུ་ལ་བཀྲུ་བར་འགྲོ་སྐབས་ཁོའི་ཕྲུ་
གུ་ཆུང་ངུ་དེ་ཡང་མཉམ་དུ་ཡོང་ནས་གཙང་པོའི་ཆུ་ལ་རྐྱལ་རྒྱག་པའི་ཚེ་ཁོས་གཅུན་
འདོམས་གང་ཡང་མི་བྱེད་པས། ཉིན་ཞིག་ཕྲུ་གུ་དེ་ཆུ་ལ་འབྱིང་བའི་ཚེ་ཁོས་གཙང་
པོར་མཆོངས་ནས་ཕྲུ་གུ་བཟུང་མ་ཐག་ཕྲུ་གུ་དེས་ཚུར་འཐམས་ནས་འགུལ་མི་ཐུབ་
པས་ཕ་བུ་གཉིས་ཀ་ཆུ་ལ་ཤི། ཁྲི་སྲས་ཀྱི་གནས་ཚུལ་དེ་ཡང་བྱ་བ་འདི་དང་འདྲ་
བས། ཁྲི་སྲས་ཀྱིས་ཁོ་མོར་ཚུལ་མིན་བརྙས་བཅོས་བྱས་པར་རྒྱལ་པོ་ཆེན་པོས་གཅུན་
འདོམས་ནན་པོ་མ་མཛད་ན་རྒྱལ་པོ་ཡབ་སྲས་གཉིས་ལ་ཡང་ཚོས་མཁན་ཕ་བུ་དང་
འདྲ་བའི་ཆགས་སྒོ་ཡོང་ངེས་རེད་ཅེས་བརྗོད།
བཙུན་མོའི་གཏམ་དེ་ཐོས་པ་དང་རྒྱལ་པོའི་ཐུགས་ལ་བདེན་པར་སྙམ་ནས་ཁྲི་
སྲས་ལ་སྲོག་ཁྲིམས་གཅོད་རྒྱུའི་སྔར་གྱིས་བཀའ་བཅད་སླར་གསོ་མཛད།
12

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
བློན་ཆེན་གཉིས་པའི་གཏམ་རྒྱུད།
རྒྱལ་པོའི་བཀའ་འབྱོར་ཉིད་བློན་ཆེན་གཉིས་པ་དེ་བློས་མི་བཟོད་པར་རྒྱལ་པོའི་
དྲུང་དུ་སོང་ནས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས། ཀྱེ། རྒྱལ་པོ་མི་དབང་
ཆེན་པོ་མཁྱེན། བཙུན་མོ་ཆེ་མོར་སྲས་འདི་འཁྲུངས་པ་ནི་གཏན་ནས་སླ་བ་ཞིག་མ་
ཡིན། ཁོང་ནི་བདག་ཅག་གི་ཁྲི་སྲས་སུ་བཀུར་བས་སླད་རྒྱལ་གཞིས་འཛིན་མཁན་
འདི་རང་ཡིན་ན་རྒྱལ་པོ་ཆེན་པོས་དགོངས་བཟང་ཆེ་བཞེས་ཀྱིས་བཀའ་ཡང་ཐུགས་
རྗེ་ཆེ་བ་ཞུ་རྒྱུ་དང༌། ལར་ཁྲི་སྲས་ལ་ཡང་ཞུ་མ་བདེའི་མཛད་དཀའ་ཡོད་ན་དབྱེ་
ཞིབ་མཛད་གལ་ཆེ། གལ་ཏེ་འཚབ་འཚུབ་ཀྱིས་ཁྲི་སྲས་ལ་སྲོག་ཁྲིམས་བཅད་ན་རྒྱལ་
པོ་ཚོང་པའི་རྗེས་ཟློས་ཀྱིས་ཐུགས་འགྱོད་རྟས་མི་ཟིན་པ་ཡོང་ངེས་རེད་ཅེས་བརྗོད།
རྒྱལ་པོས་བདག་གི་བློན་བཟང་པོ། ཁྱོད་ཀྱིས་བརྗོད་པའི་ཚོང་པའི་རྗེས་ཟློས་
ཞེས་པ་དེ་ཅི་ཟེར་བ་ཡིན་ཞེས་དྲིས།
ཚོང་པ་དང་རྒན་མོའི་གཏམ་རྒྱུད།
གནའ་སྔ་མོ་ཟས་གོས་འཛོམས་པའི་ཚོང་པ་ཞིག་ཡོད། ཉིན་ཞིག་ཚོང་པ་གྲོང་
ཁྱེར་དུ་ཚོང་ལ་འགྲོ་བའི་སྐབས་ཁྲོམ་གསེང་ནས་ལག་ཏུ་བག་ལེབ་གཉིས་འཁུར་བའི་
རྒན་མོ་ཞིག་ཕྲད་པ་དེར་ཁྱོད་ཀྱི་བག་ལེབ་འདི་ཚོང་བ་ཡིན་ནམ་ཞེས་དྲིས།
13

༄༅།།མཚན་ཞག་སྟོང་གི་གཏམ་རྒྱུད།
རྒན་མོས་ཚོང་བ་ཡིན་ཞེས་བརྗོད།
ཚོང་པས་གོང་བསྒྲིགས་ནས་ཁེ་པོར་ཉོས་ཏེ་དེ་ཉིན་གྱི་ཟས་སུ་སྤྱད། ཕྱི་ཉིན་
ཡང་ཚོང་པ་ཁྲོམ་ལ་སོང་བ་ན་རྒན་མོ་དེ་ཕྲད། རྒན་མོའི་ལག་ཏུ་སྔར་བཞིན་བག་
ལེབ་གཉིས་ཁུར་ཡོད་པ་ཚོང་པས་དེ་ཉིན་གྱི་ཟས་སུ་ཉོས། དེ་ནས་བཟུང་ཚོང་པས་
ཉིན་ལྟར་རྒན་མོའི་ལག་ནས་བག་ལེབ་ཉོས་ཏེ་ཉིན་བཅུ་ཕྲག་གཉིས་ཙམ་སོང་།
ཕྱིས་རྒན་མོ་ཡོང་མཁན་མེད་པས་ཁོས་གང་སར་དྲིས་ཀྱང་མ་རྙེད།
ཉིན་འགའ་སོང་རྗེས་ཚོང་པར་ཁྲོམ་གསེང་ནས་རྒན་མོ་ཕྲད་པས། ཁོས་ཁྱོད་
བག་ལེབ་མི་འཚོང་བ་ཅི་ཡིན་ཞེས་དྲིས་ཀྱང་རྒན་མོས་གཏམ་ལན་མ་བྱས་པར་
བརྟེན། ཁོ་ནི་སེམས་འཚབ་ནས་རྒན་མོར་བག་ལེབ་མི་འཚོང་བའི་རྒྱུ་མཚན་ཅི་ཡིན་
ཤོད་དགོས་པའི་ཞུ་བ་ཨ་འཐས་སུ་བྱས། རྒན་མོ་ནི་མི་འདོད་བཞིན་དུ་སྨྲས་པར།
སྐུ་ཞབས། བདག་གི་སྦྱིན་བདག་གི་སྒལ་པར་རྨ་ཤུ་ཆེན་པོ་ཞིག་ཐོན་པ་མཚན་མོ་
སྨན་པས་མར་དང་གྲོ་ཕྱེ་བསྲེས་ནས་རྨ་ཤུའི་ཐོག་སྦྱར་ཏེ་སྨན་བཅོས་བྱེད་པ་དང་།
ཕྱི་ཉིན་ཁོ་མོས་གྲོ་ཕྱེ་དེ་དག་གིས་བག་ལེབ་གཉིས་རེ་བཟོས་ཏེ་ཁྲོམ་ཐོག་ཏུ་ཁུར་ནས་
སྐབས་རེ་ཁྱོད་ལ་ཚོང་བ་དང་སྐབས་རེ་མི་གཞན་ལ་ཚོང་བ་ཡིན། ཕྱིས་བདག་གི་
སྦྱིན་བདག་གྲོངས་སོང་བས་བདག་ལ་གྲོ་ཕྱེ་ཡོང་ཁུངས་མེད་པར་བརྟེན་བག་ལེབ་
བཟོ་ཐབས་བྲལ་ཞེས་བརྗོད།
རྒན་མོའི་གཏམ་དེ་ཐོས་པ་དང་ཚོང་པ་དེས་དབུགས་རིང་འཕྱུང་བཞིན་དུ་
སྨྲས་པར། བདག་ཅག་ནི་ཨཱ་ལཱའི་འབངས་སུ་གཏོགས་པས་ནམ་ཞིག་ང་ཅག་ཐམས་
ཅད་ཨཱ་ལཱའི་མདུན་སར་འགྲོ་དགོས་པ་ཡིན། ད་ནི་ཨཱ་ལཱ་ཐུགས་རྗེ་ཅན་ལ་སྐྱབ་
བཅོལ་རྒྱུ་ལས་གཞན་གྱི་ཐབས་གང་ཡང་མེད་ཅེས་བརྗོད། ཁོ་ནི་བག་ལེབ་རྣམས་
ཡིད་ལ་འཆར་ནས་སྐྱུག་བྲོ་ཤིན་ཏུ་ཆེན་པོ་ལྡང་བས་ལུས་ལ་ནད་གཞི་ལྕི་མོ་བྱུང་བར་
14(1

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
བརྟེན། སྔར་ཁེ་ཆུང་ལ་ཆགས་པའི་བློ་དེས་ལན་པར་སྙམ་ནས་འགྱོད་པ་དྲག་པོ་སྐྱེས།
བློན་ཆེན་གྱིས་ཚོང་པ་དང་རྒན་མོའི་གཏམ་རྒྱུད་གླེང་རྗེས། ཀྱེ། རྒྱལ་པོ་ཆེན་
པོ་དགོངས་སུ་གསོལ། འའདི་ནི་བུད་མེད་ཀྱི་གཡོ་སྒྱུའི་དྲན་འཕྲུལ་ཡིན་པས་ཡིད་རྟོན་
མི་རུང་ན་ཅི་ནས་ཀྱང་དོགས་ཟོན་མཛད་དགོས་པ་ཡིན་ཞེས་བརྗོད།
བློན་ཆེན་གྱི་གཏམ་དེ་གསན་རྗེས་རྒྱལ་པོ་རྟོགས་པ་སད་ནས་ཁྲི་སྲས་ལ་སྲོག་
ཁྲིམས་གཅོད་རྒྱུའི་བཀའ་བཅད་ཕྱིར་བསྡུ་མཛད།
ཉིན་གསུམ་པར་བཙུན་མོས་རྒྱལ་པོའི་དྲུང་དུ་སོང་ནས་ས་ཐོག་ཏུ་འོ་སྦྱོར་བའི་
གུས་ཕྱག་ཕུལ་རྗེས་ངུ་ངག་དིར་དིར་དུ། ཀྱེ། རྒྱལ་པོ་མི་དབང་ཆེན་པོ་མཁྱེན། ཁྱེད་
ཀྱིས་ཕྱོགས་ལྷུང་མེད་པར་འཕྲལ་དུ་ཁྲི་སྲས་ལ་སྲོག་ཁྲིམས་བཅད་ནས་ཁོ་མོའི་དགྲ་
ལན་ལེན་པར་མཛོད། ཁྱེད་བློན་པོ་གཡོ་ཁྲམ་ཅན་དེ་དག་གི་ངག་ལ་ཅི་ནས་ཀྱང་
གསན་པར་མི་རིགས། བློན་པོ་དེ་རྣམས་ནི་ཕན་མེད་བྱུར་གྱི་སྣ་འདྲེན་ཤ་སྟག་ལ་
སོང་གཤིས། རྒྱལ་པོ་ཁྱེད་ཀྱིས་གཡོ་ཁྲམ་ཅན་གྱི་རྗེས་ཟློས་མཛད་ན་ཐུགས་འགྱོད་
ཆེན་པོ་ཡོང་ངེས་རེད་ཅེས་བརྗོད།
རྒྱལ་པོས་གཡོ་ཁྲམ་ཅན་གྱི་རྗེས་ཟློས་ཞེས་པ་དེ་ཅི་ཟེར་བ་ཡིན་ནམ་ཞེས་དྲིས།
ཁྲི་སྲས་དང་ཐེའུ་རང་གི་གཏམ་རྒྱུད།
གནའ་བོའི་དུས་སུ་རྒྱལ་པོ་ཞིག་ཡོད་པ་ཁོང་གིས་ཁྲི་སྲས་ལ་རང་གི་སྲས་
གཞན་ལས་ཀྱང་གཅེས་པར་བསྐྱངས་ཤིང་། ཁྲི་སྲས་ལ་འདོད་པ་གང་བྱུང་བ་རྒྱལ་
པོས་འཕྲལ་འཕྲལ་དུ་སྐོང་བར་བྱེད། ཉིན་ཞིག་ཁྲི་སྲས་ཀྱིས། ཀྱེ། ཡབ་ཆེན་རྒྱལ་པོ་
15

༄༅།།མཚན་ཞག་སྟོང་གི་གཏམ་རྒྱུད།
མཁྱེན། ཁོ་བོ་རི་དྭགས་རྔོན་དུ་འགྲོ་འདོད་པ་ཡིན་ཞེས་བརྗོད་པས། དེ་མར་རྒྱལ་
པོས་དགོས་ཆ་དང་ར་མདའ་གང་དགོས་མི་ཚང་བ་མེད་པ་གྲ་བསྒྲིགས་ཐོག་སྲིད་
བློན་ཡང་ཁྲི་སྲས་ཀྱི་རོགས་ཟླར་མངགས།
སྲིད་བློན་གྱིས་རྒྱལ་པོའི་བཀའ་བཞིན་རྔོན་རྒྱག་གི་དགོས་ཆ་དང་འཁོར་གཡོག་
རྣམས་ཁྲིད་དེ་ཁྲི་སྲས་ཀྱི་རོགས་ཟླར་མི་ཧྲག་རྟ་ཧྲག་དང་བཅས་ཏེ་གྲོང་ཁྱེར་ཕྱི་རོལ་
གྱི་རྩྭ་ཆུ་བཟང་ཞིང་རི་དྭགས་གཅན་གཟན་མང་བའི་ཡུལ་ཞིག་ཏུ་ཁྲིད། ཁྲི་སྲས་
ནི་གནས་དེར་ཡིད་ཤིན་ཏུ་འཐད་པར་གྱུར་བས་ཉིན་ཤས་རྔོན་བརྒྱབ་རྗེས་འཁོར་
གཡོག་རྣམས་ལ་ཐོབ་འབྲས་རྣམས་ཁུར་ནས་གྲོང་ཁྱེར་དུ་ལོག་རྒྱུའི་བཀའ་བཏང༌།
གློ་བུར་དུ་མདུན་ཕྱོགས་སུ་ཁྱུ་ནས་ཡར་བའི་གཙོད་ཅིག་རྒྱུག་བྱུང་བས། ཁྲི་སྲས་ཀྱིས་
དེ་རྔོན་པར་འདོད་ནས་སྲིད་བློན་ལ་བདག་གཙོད་རྔོན་པར་འགྲོའོ་ཞེས་བརྗོད།
སྲིད་བློན་ན་རེ། ཁྱོད་རྔོན་འདོད་ན་རྔོན་པར་ཕེབས་ཞེས་བརྗོད།
ཁྲི་སྲས་ཁེར་མར་གཙོད་དེ་བདས་ནས་སོང་བ་ན་རྒྱང་ཐག་ཇེ་རིང་ཇེ་རིང་དུ་
སོང་སྟེ་ཉིན་གང་བདས་ཀྱང་མ་ཐུབ་པར་མཐར་གཙོད་དེ་རི་གསེབ་ཏུ་སོང་ནས་
འདེད་ཐབས་མ་བྱུང་གཤིས། ཁྲི་སྲས་རྟ་ཁ་ཕྱིར་བསྐོར་ནས་ལོག་རྩིས་བྱེད་པ་ན་འགྲོ་
བའི་ཁ་ཕྱོགས་མ་རྙེད་པར་མགོ་བོ་གདུགས་ལྟར་འཁོར་ནས་མཚན་གང་ས་དེར་ལུས་
ཏེ་ནམ་གསལ་ཡང་འགྲོ་བའི་ལམ་མ་རྙེད། ཁོ་ནི་གྲོད་པ་ལྟོགས་ཤིང་འཇིགས་སྣང་
ཡང་ཆེན་པོ་བྱུང་སྟེ་ཅི་བྱ་གཏོལ་མེད་ཀྱི་གནས་སུ་གྱར་བས་དམིགས་པ་མེད་པར་
མདུན་ཕྱོགས་སུ་བསྐྱོད། ཉིན་གུང་མཚམས་སུ་ཉི་མ་ཡང་ཤིན་ཏུ་ཚ་བས་རྒྱང་ཕྱོགས་
སུ་མཁར་གྱི་ཚོགས་ཀྱིས་བརྗིད་པའི་གྲོང་ཁྱེར་ཆེན་པོ་ཞིག་མཐོང་བ་དེར་ཞུགས་སོང་
བ་ན། ཁང་ཁྱིམ་རྣམས་འཇིག་ནས་གྱང་རོ་དྲི་ཟའི་གྲོང་ཁྱེར་ལྟ་བུར་མཆིས།
ཁྲི་སྲས་དེ་ཡ་མཚན་ཆེན་པོས་གྱང་རོ་དེ་དག་ལ་ལྟ་བཞིན་པའི་སྐབས་གློ་བུར་
16

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
མིག་ལམ་དུ་མི་ཡི་གྲིབ་མ་ལྟ་བུ་ཞིག་འཆར་བ་ཞིབ་ཏུ་ལྟ་བའི་ཚེ་གཞོན་ནུ་མ་ཡིད་
དུ་འོང་བ་ཞིག་གྱང་རོའི་འགྲམ་དུ་ཡིད་སྐྱོ་ནས་ངུ་བཞིན་ཡོད་པ་ན། ཁོས་འགྲམ་དུ་
སོང་ནས་ཁྱོད་སུ་ཡིན་ཞེས་དྲིས།
གཞོན་ནུ་མ་ན་རེ། བདག་གི་མིང་ལ་པིང་ཐོ་ཐེ་རྨི་མེ་ཟེར། ཕ་ནི་རྒྱལ་པོ་ཧྲ་ཧཱ་
པཱ་གཡིའི་ཇ་མ་ཡིན། ཉིན་ཞིག་ཁོ་མོ་དྲི་ཆུ་འདོར་དུ་འགྲོ་བའི་སྐབས་འདྲེ་ངན་ཞིག་
གིས་བཟུང་ནས་མཁའ་དབྱིངས་སུ་བཀྱག མཐར་འདྲེ་ངན་དེ་སྐར་མདས་བསྲེགས་
ནས་ཁོ་མོ་ས་འདིར་ལུས། བདག་ནི་ཉིན་ཞག་གསུམ་རིང་བཟའ་བཏུང་གི་དྲི་མ་ཙམ་
མེད་པས་གྲོད་པ་ཤིན་ཏུ་ལྟོགས། ཁྱོད་མཐོང་བས་བདག་ལ་གསོན་པའི་རེ་བ་རྙེད་
ཅེས་བརྗོད།
ཁྲི་སྲས་སྙིང་རྗེ་ཚད་མེད་སྐྱེས་པས་གཞོན་ནུ་མ་དེ་རྟ་རྒྱབ་ཏུ་བསྐྱོན་ནས་སྨྲས་
པར། ཁྱོད་སེམས་སྡུག་མ་བྱེད། ཨཱ་ལཱའི་ཐུགས་རྗེས་བདག་ཁྱིམ་དུ་ལོག་ཐུབ་པ་
བྱུང་ན་ཁོ་བོས་ཁྱོད་རང་ཁྱིམ་དུ་སྐྱེལ་ཞེས་བརྗོད་ནས་གཞོན་ནུ་མ་ཁྲིད་དེ་འགྲོ་ལམ་
བཙལ། གང་ཙམ་ཞིག་སོང་བ་ན་གཞོན་ནུ་མས་ཁྱོད་ཡུད་ཙམ་སྒུག་པར་མཛོད། ཁོ་
མོས་གྱང་དེའི་འགྲམ་དུ་དྲི་ཆུ་འདོར་ཞེས་བརྗོད།
ཁྲི་སྲས་ཀྱིས་དེ་གར་རྟ་ཁ་བཀག་ནས་གཞོན་ནུ་མ་རྟ་ལས་ཕབ་སྟེ་བསྒུགས་ནས་
བསྡད། ཡུད་ཙམ་སོང་བ་ན་གཞོན་ནུ་མ་དེས་ཐེའུ་རང་འཇིགས་སུ་རུང་བ་ཞིག་ཏུ་
སྤྲུལ་ནས་ཁྲི་སྲས་ཀྱི་མདུན་དུ་ཐོན། ཁྲི་སྲས་ཤིན་ཏུ་འཇིགས་པའི་ངོ་གདོང་ནས་
ཐལ་བ་འཕྱུར་ཞིང་། ལུས་པོ་ཐམས་ཅད་སིག་སིག་ཏུ་འདར། གཞོན་ནུ་མ་དེས་རྟ་
རྒྱབ་ཏུ་མཆོངས་ཤིང་འཇིགས་སུ་རུང་བའི་གདོང་པ་བསྟན་ནས་ཁྲི་སྲས་ཁྱོད་གདོང་
གཤིས་ལོག་པ་ཅི་ཡིན་ཞེས་དྲིས།
ཁྲི་སྲས་ན་རེ། བདག་གིས་འཇིགས་སུ་རུང་བའི་དོན་ཞིག་བསམ་བློ་གཏོང་བ་
17

༄༅།།མཚན་ཞག་སྟོང་གི་གཏམ་རྒྱུད།
ཡིན།
གཞོན་ནུ་མ་ན་རེ། ཁྱོད་ཀྱི་ཡབ་རྒྱལ་པོའི་དཔུང་སྟོབས་ལ་བརྟེན་ནས་དོན་དེ་
ཞི་བར་བྱེད།
ཁྲི་སྲས་ན་རེ། དེ་ནི་དཔུང་གི་སྟོབས་ཀྱིས་འཇོམས་ཐུབ་པ་ཞིག་མ་ཡིན།
གཞོན་ནུ་མ་ན་རེ། ཁྱོད་ཀྱི་ཡབ་རྒྱལ་པོའི་མཛོད་ཀྱི་རྒྱུ་ནོར་གྱིས་ཞི་བར་བྱེད།
ཁྲི་སྲས་ན་རེ། དོན་སྡུག་པོ་དེ་རྒྱུ་ནོར་ལོངས་སྤྱོད་ཀྱིས་ཀྱང་འཇོམས་ཐུབ་པ་
ཞིག་མ་ཡིན།
གཞོན་ནུ་མ་ན་རེ། གོ་ཐོས་སུ་གུང་ན་ཁྱོད་ཅག་ལ་མགོན་སྐྱབས་ཤིག་ཡོད་པ་
དེས་ཁྱོད་ཅག་ཚུར་མཐོང་ཡང་ཁྱོད་ཅག་གིས་དེ་ཕར་མཐོང་མི་ཐུབ་པའི་བྱེད་པོ་བླ་
ན་མ་མཆིས་པ་ཞིག་ཡོད་པ་མ་ཡིན་ནམ།
ཁྲི་སྲས་ན་རེ། དེ་རང་རེད། ཁོང་ནི་ང་ཅག་གི་མགོན་སྐྱབས་ཉག་གཅིག་ཡིན།
གཞོན་ནུ་མ་ན་རེ། ཁྱོད་ཀྱིས་དེ་ལ་གསོལ་བ་ཐོབ། ངེས་མེད་དེས་ཁྱོད་སྐྱོབ་
པར་ནུས།
ཁྲི་སྲས་ཀྱིས་མགོ་བོ་གུང་ལ་བཏེགས་ནས་དཀོན་མཆོག་མཁྱེན་ནོ། ། ཁྱེད་ཀྱིས་
བདག་འཇིགས་པ་འདི་ལས་སྐྱོབས་པར་མཛོད་ཅིག ཅེས་གསོལ་བ་སྨོན་ལམ་ཕུར་
ཚུགས་སུ་འདེབས་བཞིན་མཛུབ་མོ་གཞོན་ནུ་མ་དེར་བཙུགས་པ་ན། དེ་མར་གཞོན་
ནུ་མ་དེ་རྟ་ཐོག་ནས་ལྷུངས་ཏེ་མཁའ་མེས་བསྲེགས་ནས་ཐལ་བར་གྱུར།
ཁྲི་སྲས་འཇིགས་པ་ལས་གྲོལ་བས་ཁོས་ཨཱ་ལཱར་བསྔགས་བརྗོད་ཀྱི་མེ་ཏོག་
ལན་བརྒྱར་བསྟོར་རྗེས་སྙིང་སྟོབས་བསྐྱེད་ནས་འགྲོ་བའི་ལམ་དུ་ཞུགས་པས། ཨཱ་ལཱ་
ཐུགས་རྗེ་ཅན་གྱི་མགོན་དང་དཔུང་གཉེན་ལ་བརྟེན་ནས་རང་གི་ཡབ་རྒྱལ་པོའི་དྲུང་
དུ་ལོག་ཐུབ་པ་བྱུང༌།
18

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
བཙུན་མོས་ཁྲི་སྲས་དང་ཐེའུ་རང་གི་གཏམ་རྒྱུད་གླེང་རྗེས། ཀྱེ། རྒྱལ་པོ་མི་
དབང་ཆེན་པོ་མཁྱེན། ཁྲི་སྲས་ལ་ཆགས་སྒོ་འདི་ལྟ་བུ་བྱུང་དོན་ནི་ཁོང་དང་མཉམ་
དུ་རྔོན་རྒྱག་པར་འགྲོ་མཁན་སྲིད་བློན་གྱིས་ལན། སྲིད་བློན་དེས་ཁྲི་སྲས་ཉམས་ཉེས་
གཏོང་རྒྱུའི་བློ་ངན་བཅངས་རུང་ཨཱ་ལཱ་ཐུགས་རྗེ་ཅན་གྱིས་ཁྲི་སྲས་སྲོག་ཉེན་ལས་
བསྐྱབས། ཁོ་མོས་གཏམ་རྒྱུད་འདི་བརྗོད་དོན་ནི་བློན་གཡོ་ཁྲམ་ཅན་དེ་དག་ནི་རྒྱལ་
པོར་ལྷག་བསམ་མི་དག་པས་ཁོ་པ་ཚོའི་ངག་ལ་ཡིད་ཆེས་མཛད་ན་འཕུང་ངེས་པས་
རྟག་ཏུ་དོགས་ཟོན་མཛད་དགོས་པ་ཡིན་ཞེས་བརྗོད།
རྒྱལ་པོས་བཙུན་མོའི་ཁ་སྙན་འདྲ་ཆགས་ཀྱི་ཞུ་བ་གསན་རྗེས་དེ་ཡང་བདེན་
པར་དགོངས་ནས་ཁྲི་སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་སླར་གསོ་མཛད།
བློན་ཆེན་གསུམ་པའི་གཏམ་རྒྱུད།
ཁྲི་སྲས་ལ་སྲོག་ཁྲིམས་གཅོད་རྒྱུའི་རྒྱལ་པོའི་བཀའ་བཅད་ཐེངས་གསུམ་པ་བློན་
ཆེན་རྣམས་ཀྱི་སྤྱི་བོར་གསོན་རྗེས་བློན་ཆེན་གསུམ་པ་དེས་སྨྲས་པར། དེ་རིང་ཁོ་
བོས་ཁྱེད་ཅག་གི་ཚབ་བྱས་ནས་རྒྱལ་པོར་ཞུ་བ་འབུལ་བར་འགྲོ་རྒྱུ་ཡིན། ཞེས་བརྗོད་
ནས་རྐང་འགྲོས་འཐེང་པོར་རྒྱལ་པོའི་དྲུང་དུ་སོང་ནས་ས་ཐོག་ཏུ་འོ་སྦྱོར་བའི་གུས་
ཕྱག་ཕུལ་ཏེ་སྨྲས་པར། ཀྱེ། རྒྱལ་པོ་ཆེན་པོ་མཁྱེན། ཁོ་བོ་ནི་རྒྱལ་པོར་རྩེ་གཅིག་ཏུ་
གུས་པས་རྒྱལ་པོའི་ཆབ་སྲིད་བརྟན་ཆེད་རང་ཟོན་སྤངས་ཏེ་ལྷག་བསམ་དག་པའི་
གཏམ་ཚིག་གསུམ་ཞུ་རྒྱུར། ཁྲི་སྲས་ནི་ཁྱེད་ཀྱི་སྐུའི་སྙིང་དང་བཞིན་གྱི་སྤྱན་འབྲས་
ལྟ་བུར་སོང་ཞིང༌། ལར་ཁྲི་སྲས་ཀྱིས་རང་གི་སྲོག་ལ་ཐུག་པའི་ཉེས་པ་གསོག་མི་སྲིད་
19

༄༅།།མཚན་ཞག་སྟོང་གི་གཏམ་རྒྱུད།
པས། བཙུན་མོའི་ཞུ་ཚིག་ནི་རྫུན་གཏམ་དུ་མཆིས། སྔར་ཡུལ་གྲོང་གཉིས་ཀྱི་དབར་
སྦྲང་རྩི་ཕྲན་བུའི་དོན་དུ་འཁྲུག་རྩོད་བྱུང་ནས་སྐྱེ་བོ་མང་པོའི་སྲོག་ཤོར་བའི་གཏམ་
རྒྱུད་ཡོད་པས། དེ་ལྟར་བྱུང་ན་ཤིན་ཏུ་འགྱོད་ཅེས་བརྗོད།
རྒྱལ་པོས་ཁྱོད་ཀྱིས་དེ་སྐོར་གྱི་གཏམ་རྒྱུད་བདག་ལ་ཤོད་ཅིག་ཅེས་གསུངས།
རྔོན་པ་དང་སྣུམ་ཚོང་བའི་གཏམ་རྒྱུད།
སྔར་རྔོན་པ་ཞིག་གིས་རང་གིས་གཅེས་པའི་ཤ་ཁྱི་ཁྲིད་དེ་རི་དྭགས་རྔོན་དུ་སོང་
བ་ན་བྲག་གི་ཕུག་པ་ཞིག་ཏུ་སླེབས། ཁོས་བྲག་ཕུག་ནང་ཞུགས་ནས་ལྟ་བའི་ཚེ་ཀོང་
རོང་ཞིག་ཏུ་སྦྲང་རྩིས་ཁེངས་ནས་ཡོད་པ་མཐོང་། ཁོ་ནི་ཤིན་ཏུ་དགའ་བར་གྱུར་
ནས་སྦྲང་རྩི་དེ་དག་ཤ་རྐྱལ་ནང་བླུགས་ཏེ་གྲོང་ནང་དུ་འཚོང་བར་སོང་།
རྔོན་པ་གྲོང་ནང་གི་སྣུམ་ཚོང་བ་ཞིག་གི་ཚོང་ཁང་སྒོ་འགྲམ་དུ་འབྱོར་ཉིད་ཚོང་
པས་སྦྲང་རྩི་ཉོ་རྩིས་བྱེད་པ་ན།། རྔོན་པའི་ཤ་རྐྱལ་ནས་སྦྲང་རྩི་ཐིགས་པ་གཅིག་ས་
ཐོག་ཏུ་ལྷུངས་སོང་བ་དེར་སྦྲང་བུ་དང་བྱིའུ་འཁོར་བྱུང་བས་ཚོང་པའི་ཁྱིམ་གྱི་ཞུམ་
བུ་རྒྱུག་ནས་བྱིའུ་བཟུང༌། ཚུལ་དེ་ཤ་ཁྱིས་རིག་པས་དེ་མར་རྒྱུག་སྟེ་ཞུམ་བུ་བསད།
ཚོང་པ་ནི་རང་གི་ཞུམ་བུ་ཤ་ཁྱིས་བསད་པ་མཐོང་བ་དང་སྤྲོ་ལངས་ཏེ་ཤ་ཁྱི་བསད།
རྔོན་པ་ནི་རང་གི་གཅེས་པའི་ཤ་ཁྱི་བསད་པ་མཐོང་འཕྲལ་ཁོང་ཁྲོ་མེ་ལྟར་འབར་
ནས་ཚོང་པ་དང་འཛིང་མོ་བཀྱེས་ཏེ་ཚོང་པ་བསད། གནས་ཚུལ་དེ་གང་སར་ཁྱབ་
པས་ཚོང་པ་དང་རྔོན་པའི་ཡུལ་གྱི་མི་རྣམས་རང་རང་ཡུལ་ཞེན་གྱིས་ཕན་ཚུན་
འགྲས་ཏེ་མཐར་ཡུལ་སྡེ་སོ་སོའི་མི་རྣམས་ཀྱིས་གོ་མཚོན་ཐོགས་ནས་འཐབ་མོ་བཀྱེས་
20

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
པས་སྲོག་ལྡན་སྐྱེ་བོ་གྲངས་ལས་འདས་པ་འཐབ་རོལ་དུ་སོང་།
བློན་ཆེན་གྱིས་བཤད་པའི་གཏམ་རྒྱུད་དེ་གསན་རྗེས་རྒྱལ་པོའི་ཐུགས་ལ་དེ་ལྟར་
བསླབ་བྱ་ལེན་རྒྱུ་གལ་འགངས་ཆེ་ཞིང་། རང་འདོད་ཐར་སྐྱེལ་བྱེད་པ་མི་འོས་སྙམ་
པ་དང་། ལྷག་པར་བློན་ཆེན་གྱི་བསླབ་བྱ་གསན་རྗེས་བློ་སྒོ་ཡངས་པར་ཕྱེ་བས་ཁྲི་
སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་ཕྱིར་བསྡུ་བྱས།
ཉིན་བཞི་པར་བཙུན་མོ་རྒྱལ་པོའི་དྲུང་དུ་སོང་ནས་ས་ཐོག་ཏུ་འོ་སྦྱོར་བའི་གུས་
ཕྱག་ཕུལ་རྗེས་སྨྲས་པར། ཀྱེ། རྒྱལ་པོ་མི་དབང་ཆེན་པོ་དགོངས་སུ་གསོལ། བདག་
ལ་མིང་ཆད་ངན་པ་མི་ཡོང་བའི་སྲུང་སྐྱོབ་མཛོད། སྔར་ནས་རྒྱལ་པོའི་སྙན་དུ་གསལ་
བར་ཞུས་ཟིན་ནའང་ཁྱེད་ཀྱིས་དགོངས་བཞེས་མེད་པར་ཁོ་མོའི་སྡང་དགྲ་རྒྱ་ཡན་དུ་
བཏང་ནས་ཁོ་མོར་དཀར་འདོན་མི་མཛད་པ་འདི་ནི་ཉེས་ཅན་པ་དེ་ཁྱེད་ཀྱི་ཤ་རུས་
འདྲེས་པའི་སྲས་པོ་ཡིན་མོད་ཀྱང་། བྱ་བ་འདི་ཐད་ཁྱེད་ཀྱིས་རྒྱལ་སྲས་ལ་རོགས་རམ་
གནང་བ་བཞིན་ཨཱ་ལཱ་ཐུགས་རྗེ་ཅན་གྱིས་ཁོ་མོར་ཡང་རོགས་རམ་གནང་ངེས་རེད་
ཅེས་བརྗོད།
རྒྱལ་པོས་དོན་དེ་ཅི་ཟེར་བ་ཁྱོད་ཀྱིས་བདག་ལ་ཤོད་ཅིག་གསུངས།
སྲིད་བློན་དང་ཁྲི་སྲས་ཀྱི་གཏམ་རྒྱུད།
སྔར་ཡུལ་གྱི་རྒྱལ་པོ་ཞིག་ལ་རྒྱལ་རྒྱུད་འཛིན་པའི་སྲས་གཅིག་རང་ལས་མེད།
ཁྲི་སྲས་དེ་ནར་གསོན་པའི་དུས་སུ་རྒྱལ་པོས་ཁྱིམ་མཚེས་རྒྱལ་ཁབ་ཀྱི་སྲས་མོ་བག་
མར་སློང་། སྲས་མོ་དེ་ནི་ལྗོན་པའི་ཡུལ་གྱི་བུ་མོ་ལྟར་སྐྱེ་འབྲས་ལང་ཚོ་ཤིན་ཏུ་
17

༄༅།།མཚན་ཞག་སྟོང་གི་གཏམ་རྒྱུད།
མཚར་བ་ཞིག་ཡོད། སྲས་མོ་དེའི་ཕ་རྒྱུད་ཀྱི་གཉེན་ཚན་གཅུང་པོ་ཞིག་ཡོད་པ་དེས་
མོ་ལ་ཤིན་ཏུ་ཆགས་ནས་རྒྱལ་པོར་སྲས་མོ་རང་གི་བག་མར་ལེན་རྒྱུའི་ཞུ་རེ་ནན་
བསྟུད་དུ་བྱས་ཀྱང་སྲས་མོའི་འདོད་བློར་མ་བབས།
སྲས་མོའི་གཉེན་ཚན་གཅུང་པོ་དེས་སྲས་མོ་དང་ཁྱིམ་མཚེས་རྒྱལ་ཁབ་ཀྱི་ཁྲི་
སྲས་གཉེན་གཏན་འཁེལ་བའི་གནས་ཚུལ་རྟོགས་རྗེས་ཞེ་སྡང་གི་མི་ཟུང་ལྡོངས་ནས་
མཛའ་གཅུགས་ཟུང་དེའི་གཉེན་སྒྲིག་འགོག་པའི་ཐབས་ལ་འབུངས། ཁོས་གཏོང་
གྲོན་རྒྱུ་དངུལ་ལ་མི་འཛེམས་པར་བང་མིའི་གདོང་ཁྱིམ་མཚེས་རྒྱལ་ཁབ་ཀྱི་སྲིད་
བློན་ལ་ཡིག་འཕྲིན་དང་ལག་རྟགས་བསྐུར་ནས་ཁྲི་སྲས་ཉམས་ཉེས་གཏོང་བའམ།
ཡང་ན་ཁྲི་སྲས་དེ་སྲས་མོ་དང་གཉེན་སྒྲིག་བྱེད་རྒྱུའི་བློ་འགོག་དགོས་པའི་མངག་
བྱ་བྱས། སྲིད་བློན་ལ་རྒྱུ་རྔན་རག་རྗེས་སྤྲོ་བ་རབ་ཏུ་འཕེལ་ནས་དེ་མར་ཕ་རོལ་ལ་
ཁྱེད་ཐུགས་གཡེང་མ་མཛོད། ཁྱེད་ཀྱི་རེ་བ་ཁོ་བོས་སྒྲུབ་པས་ཆོག་ཅེས་བྲིས་ནས་
ཡིག་ལན་བསྐུར།
ཁྲི་སྲས་དང་ཁྱིམ་མཚེས་རྒྱལ་ཁབ་ཀྱི་སྲས་མོ་གཉེན་སྒྲིག་གཏན་འཁེལ་ཟིན་
མཚམས་སྲས་མོའི་ཡབ་ཀྱིས་ཁྲི་སྲས་གཉེན་སྒྲིག་ཏུ་ཡོང་དགོས་པའི་འཕྲིན་བསྲིངས།
འཕྲིན་ཡིག་འབྱོར་བ་དང་རྒྱལ་པོས་ཁྲི་སྲས་ཁྱིམ་མཚེས་རྒྱལ་ཁབ་ལ་གཉེན་སྒྲིག་ཏུ་
བསྐྱོད་རྒྱུའི་ཞལ་བཞེས་ཐོག ཕ་རོལ་པོར་འབུལ་རྒྱུའི་དངོས་སྐྱེས་ཕྱག་རྟགས་དང་།
རྔ་བྱམས་གུར་ཁྱིམ། གཞན་ཡང་རྒྱུ་རྔན་ལེན་མཁན་སྲིད་བློན་གྱིས་གཙོས་རྟ་དམག་
བརྒྱ་ཕྲག་བཅུ་ཡི་འཁོར་དང་བཅས་ཁྲི་སྲས་སྐྱེལ་བར་མངགས།
སྲིད་བློན་དེས་རྒྱལ་པོའི་བཀའ་བཞིན་ཁྲི་སྲས་སྲུང་སྐྱེལ་དུ་འགྲོ་ཁུལ་བྱས་ཀྱང༌།
དོན་དུ་ཁོ་པས་ལམ་བར་དུ་ཁྲི་སྲས་ཉམས་ཉེས་གཏོང་རྒྱུའི་མ་རུང་བློ་ངན་ཁོག་ཏུ་
བཅངས། ཁྲི་སྲས་སྟོན་འཁོར་རྣམས་བྱེ་ཐང་ཆེན་པོ་ཞིག་བརྒྱུད་ནས་འགྲོ་བའི་སྐབས་
22

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སྲིད་བློན་གྱི་བློ་ལ་ཡུལ་དེའི་རི་གསེབ་ཏུ་རྩེ་དགའ་ལྷའུ་ཞེས་པའི་མི་མོ་ཆུ་མིག་ཅིག་
ཡོད་པ་སྐྱེས་རྒྱལ་རྣམས་ཀྱིས་དེ་ནས་ཆུ་བཏུངས་ན་བུད་མེད་ཀྱི་ལུས་སུ་འགྱུར་བའི་
ཆུ་ཡ་མཚན་ཅན་ཞིག་ཡོད་པ་དེ་བློ་ལ་ཤར་ནས་དེ་མར་འཁོར་ཚོགས་རྣམས་ལ་ས་
དེར་སྒར་ཚུགས་བཅའ་རྒྱུའི་བཀོད་སྒྲིག་བྱས་རྗེས་ཁྲི་སྲས་ལ་ངེད་གཉིས་རི་གསེབ་ཏུ་
ཆུ་མིག་ཅིག་ཡོད་པ་དེར་གཟིགས་པར་ཕེབས་སམ་ཞེས་དྲིས།
ཁྲི་སྲས་ནི་དོན་གྱི་གནད་མ་རྟོགས་པས་སྲིད་བློན་དང་མཉམ་དུ་བསྐྱོད། ཆུ་
མིག་གི་འགྲམ་དུ་སླེབས་པ་དང་ཁྲི་སྲས་ཀྱིས་རྟ་ལས་བབས་ཏེ་ཆུ་མིག་ཏུ་ལག་བཀྲུས་
ཤིང་ཆུ་ཡང་བཏུངས་པས་ཁྲི་སྲས་དེ་མ་ཉིད་དུ་བུད་མེད་ཀྱི་ལུས་སུ་གྱུར། ཁྲི་སྲས་ནི་
སྐད་ངན་དྲག་པོ་ཤོར་ནས་རང་ཉིད་བུད་མེད་ཀྱི་ལུས་སུ་གྱུར་བའི་སྡུག་བསྔལ་གྱིས་
ངུ་ཅོར་དྲག་པོ་ལྡིར་བཞིན་འཆི་ལ་ཁད་དུ་གྱུར། སྲིད་བློན་གྱིས་ཁྲི་སྲས་ཀྱི་འགྲམ་དུ་
ཡོང་ནས་མི་ཤེས་པའི་ཚུལ་གྱིས་ཁྱེད་ཅི་བྱས་པ་ཡིན་ནམ་ཞེས་དྲིས།
ཁྲི་སྲས་ཀྱིས་རང་ཉིད་བུད་མེད་ཀྱི་ལུས་སུ་གྱུར་ཚུལ་བརྗོད་པས་སྲིད་བློན་དེས་
ཡིད་སྐྱོ་བའི་ཚུལ་གྱིས་སྨྲས་པར། བདག་ཅག་འཁོར་གྱི་ཚོགས་རྣམས་གང་ཉིད་སྲས་
མོ་དང་གཉེན་སྒྲིག་གི་སྲུང་སྐྱེལ་དུ་འགྲོ་བ་འདི་བཀྲ་ཤིས་པའི་བྱ་བ་བཟང་པོ་ཞིག་
ཡིན་མོད། འོན་ཀྱང་ལམ་བར་དུ་བར་ཆད་འདི་འདྲ་ཡོང་བ་ཅི་ཡིན། ད་ནི་གཉེན་
སྒྲིག་བྱེད་དུ་ཇི་ལྟར་འགྲོ། གང་དགའ་ཇེ་ལེགས་ཁྱེད་ཀྱིས་གཟིགས་ཞེས་བརྗོད།
ཁྲི་སྲས་ན་རེ། ཁོ་བོ་ནི་སྐྱེས་རྒྱལ་གྱི་ལུས་སུ་སླར་གསོ་བྱུང་བའམ། ཡང་ན་་སྡུག་
བསྔལ་གྱིས་དབུགས་ཀྱི་རྒྱུ་བ་མ་ཆད་བར་གནས་འདི་ནས་གང་དུའང་མི་འགྲོ། ཁྱོད་
ཕྱིར་ལོག་ནས་བདག་ལ་བྱུང་བའི་བར་ཆད་འདི་ཡབ་རྒྱལ་པོའི་སྙན་དུ་གསོལ་བར་
རྒྱུག་ཅེས་བརྗོད།
ཁྲི་སྲས་ཀྱིས་རང་ཐོག་ཏུ་བྱུང་བའི་བར་ཆད་འདི་ཡི་གེར་བཀོད་ནས་སྲིད་བློན་
23

༄༅།།མཚན་ཞག་སྟོང་གི་གཏམ་རྒྱུད།
ལ་བསྐུར་ཏེ་ཡབ་རྒྱལ་པོར་འབུལ་བར་བཏང༌། སྲིད་བློན་ནི་རང་གི་གཡོ་ཇུས་ལམ་
ལྷོངས་བྱུང་བས་བློ་ཡིད་ཚིམས་ཏེ་ཁྲི་སྲས་དང་འཁོར་ཚོགས་རྣམས་ས་དེར་བསྐྱུར་
ནས་རྟ་ཕོ་ལྕག་གིས་བསྐུལ་ཏེ་རྒྱལ་ཁབ་ཏུ་ཕྱིར་ལོག་གིས་རྒྱལ་པོའི་དྲུང་དུ་སོང་ནས་
ཁྲི་སྲས་ཀྱི་ཞུ་འཕྲིན་ཕུལ་བ་དང༌། ཁྲི་སྲས་ལ་བྱུང་བའི་བར་ཆད་རྒྱལ་པོའི་སྙན་དུ་
གསོལ། རྒྱལ་པོ་ནི་ཐུགས་ལ་སྐྱོ་བ་དང་སྡུག་བསྔལ་འགྲན་པ་བཞིན་བྱུང་ནས་སྐྱེ་བོ་
ཤེས་ལྡན་པ་དང་མཐུ་ལྡན་ཅན་རྣམས་ལ་ཁྲི་སྲས་བུད་མེད་ཀྱི་ལུས་སུ་གྱུར་བའི་རྒྱུ་
རྐྱེན་དྲིས་ཀྱང་ཐམས་ཅད་ཡ་མཚན་དུ་གྱུར་བ་ཙམ་ལས་རྒྱུ་རྐྱེན་གང་ཡིན་སུས་ཀྱང་
ཤོད་མ་ཐུབ།
སྲིད་བློན་གྱིས་ཁྲི་སྲས་བུད་མེད་ཀྱི་ལུས་སུ་གྱུར་བའི་གནས་ཚུལ་ཡིག་ལམ་དུ་
བཀོད་ནས་སྲས་མོའི་གཉེན་ཚན་གཅུང་པོར་བཀྲ་ཤིས་གཏམ་སྙན་སྤྲིངས། འཕྲིན་
ཡིག་འབྱོར་བ་དང་ཁོ་ནི་ཡིད་དགའ་སྤྲོས་མྱོས་ཏེ་བང་མི་ཆེད་གཏོང་གིས་སྲིད་བློན་
ལ་ཐུགས་རྗེ་ལེགས་འབུལ་གྱི་དངུལ་དང་དངོས་སྐྱེས་འབོར་ཆེན་བསྐུར། ཁྲི་སྲས་ནི་
བྱེ་ཐང་གི་དབུས་སུ་ཉིན་ཞག་གསུམ་གྱི་རིང་ཟས་དང་བཏུང་བའི་རྒྱུན་བཅད་ནས་ཨཱ་
ལཱར་གསོལ་བ་བཏབ་སྟེ་ཁོང་གིས་བསྐྱབ་རྒྱུར་བསྒུགས་ནས་བསྡད། ཉིན་བཞི་པའི་
མཚན་མོ་འབྱོར་ལྡན་མི་དྲག་གི་སྲས་པོ་འདྲ་བའི་གྱོན་གོས་བཟང་པོ་བཀླུབས་པའི་
དཔའ་རྒོད་གཅིག་བྱེ་ཐང་ཐོག་སླེབས་བྱུང་བ་དེས་ཁྲི་སྲས་མཐོང་བས་ཝ་ཡེ། བུ་ཁྱོད་
སུ་ཞིག་གིས་ས་འདིར་ཁྲིད་བྱུང་ངམ་ཞེས་དྲིས།
ཁྲི་སྲས་ཀྱིས་རང་ཉིད་གཉེན་སྒྲིག་བྱེད་པར་ཡོང་བའི་ལམ་བར་དུ་སྲིད་བློན་
གྱིས་རི་གསེབ་ཏུ་ཁྲིད་ནས་དེ་གའི་ཆུ་མིག་གི་ཆུ་བཏུངས་ཏེ་བུད་མེད་ཀྱི་ལུས་སུ་གྱུར་
ཚུལ་གླེང་རྗེས་སེམས་སྡུག་གིས་མཆི་མ་ཤོར། གནས་ཚུལ་ཉན་རྗེས་དཔའ་རྒོད་དེ་
ཡང་ཡིད་སྐྱོའི་མཆི་མ་ཤོར་ནས་སྨྲས་པར། འདིར་ཆུ་མིག་ཡོད་པ་སུས་ཀྱང་མི་ཤེས།
24

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཁྱོད་ལ་ཆགས་སྒོ་འདི་ལྟ་བུ་བྱུང་བ་ནི་སྲིད་བློན་རང་གིས་བཟོས་པར་ངེས། ད་ནི་
ཁྱོད་དོ་ནུབ་ཁོ་བོའི་ཁྱིམ་དུ་མགྲོན་ལ་ཕེབས་ཞེས་བརྗོད།
ཁྲི་སྲས་ན་རེ། ཁྱོད་སུ་ཡིན་པ་བདག་ལ་བཤད་ན་ཁོ་བོ་ཁྱོད་མཉམ་དུ་འགྲོ།
དཔའ་རྒོད་ན་རེ། བདག་ནི་ལྷ་རྒྱལ་གྱི་སྲས་ཡིན་པས་ཁྱོད་རྒྱལ་སྲས་དང་འདྲ།
ཁྱོད་བློ་གཡེང་མི་དགོས། ཁྱོད་ཀྱི་སྡུག་བསྔལ་དེ་ཁོ་བོས་ངལ་བ་མེད་པར་སེལ་ཐུབ་
པ་ཡིན།
ཁྲི་སྲས་རྟ་ལས་བབས་ཏེ་དཔའ་རྒོད་དེའི་རྟ་རྒྱབ་ཏུ་བཞོན། ཁོང་གཉིས་པོ་
མགྱོགས་འགྲོའི་རྟ་ཕོ་བཅིབས་ནས་བར་མེད་དུ་སོང་སྟེ་མཚན་མོའི་ནམ་ཕྱེད་ཀྱི་
དུས་སུ་དཔའ་རྒོད་ཀྱིས་ཁྲི་སྲས་ལ་ངེད་གཉིས་ལམ་ཇི་ཙམ་སོང་བ་ཁྱོད་ཀྱིས་ཤེས་
སམ་ཞེས་དྲིས།
ཁྲི་སྲས་ཀྱིས་བདག་གིས་མི་ཤེས་ཞེས་བརྗོད།
དཔའ་རྒོད་ན་རེ། ངེད་གཉིས་བསྐྱོད་པའི་ལམ་དེར་སྐྱེ་བོ་ཕལ་པས་སོང་ན་ལོ་
གཅིག་ཙམ་འགྲོ་དགོས་པ་ཡིན།
ཁྲི་སྲས་དེ་ཤིན་ཏུ་ཡ་མཚན་པར་གྱུར་ནས་དེ་ལྟར་ན་ཕྱིར་ལོག་ཇི་ལྟར་བྱེད་
ཅེས་བརྗོད།
དཔའ་རྒོད་ན་རེ། ཁྱོད་བློ་འཚབ་བྱེད་མི་དགོས། ཁྱོད་ནད་གཞི་དྲག་སྐྱེད་བྱུང་
ན་ཁོ་བོས་ཁྱོད་སྐད་ཅིག་ལ་རང་གི་ཡུལ་དུ་སྐྱེལ་ཆོག
དཔའ་རྒོད་ཀྱི་གཏམ་དེ་ཐོས་པ་དང་ཁྲི་སྲས་ནི་དགའ་སྤྲོ་དཔག་ཏུ་མེད་པ་བྱུང་
ནས་དཀོན་མཆོག་མཁྱེན་ནོ།། སྐྱེ་བོ་འདིས་བདག་ལ་བདེ་བའི་སྐལ་བ་སྦྱིན་པར་
ངེས་སོ་ཞེས་དགའ་བའི་སྐད་གསང་སྒྲོག
དེ་ལྟར་ཁོང་གཉིས་པོ་བསྐྱོད་བསྐྱོད་ནས་ཞོགས་པའི་མཚམས་སུ་སྤང་གཤོངས་
25

༄༅།།མཚན་ཞག་སྟོང་གི་གཏམ་རྒྱུད།
གཡུ་ཡི་གཅལ་ལྟར་སྔོ་ཞིང་ལྗོན་པའི་ནགས་དང་རྩི་ཤིང་མེ་ཏོག་རྣམ་པར་བཀྲ་བའི་
སྐྱེད་མོས་ཚལ་གྱི་དབུས་ན་བྱ་དང་བྱིའུའི་སྐད་སྙན་ལྷང་ལྷང་དུ་སྒྲོག་ཅིང༌། བརྗིད་
ཆགས་ཡིད་དུ་འོང་བའི་ཁང་ཁྱིམ་གྱི་མཛེས་པའི་གནས་ཤིག་ཏུ་འབྱོར་བ་ན། དཔའ་
རྒོད་དེས་རྟ་ལས་བབས་རྗེས་ཁྲི་སྲས་ཀྱི་ལག་ནས་བཟུང་སྟེ་ཕོ་བྲང་ཞིག་གི་ནང་
བརྗིད་པའི་ཉམས་དང་ལྡན་པའི་ལྷ་རྒྱལ་མཇལ་བར་ཁྲིད་རྗེས་ཕོ་བྲང་ནང་བཟའ་
བཏུང་ཚིམ་པར་བྱས་ཏེ་ངལ་གསོས་ནས་བསྡད། མཚན་མོ་མུན་རུབ་པ་དང་
མགྱོགས་འགྲོའི་རྟ་ཕོ་བཅིབས་ཏེ་ཕོ་བྲང་ནས་རྡོག་ཐོན་གྱིས་མཚན་གང་བསྐྱོད། ཕྱི་
ཉིན་ཞོགས་པ་མི་ཡི་འགྲོ་བ་མེད་པའི་ལུང་སྟོང་མུན་ནག་ཅན་ཞིག་ཏུ་སླེབས། ཡུལ་
དེའི་ས་ཕྱོགས་ཀུན་ཏུ་རྡོ་ནག་ཤིན་ཏུ་ཆེ་བ་མང་པོ་སྤུངས་ནས་ཡོད་པ་དམྱལ་བའི་
ཕྲང་ལམ་ལྟ་བུར་མཆིས་པས་ཁྲི་སྲས་ནི་ཤིན་ཏུ་སྐྲག་པར་གྱུར་ནས་ཡུལ་འདི་ཅིའམ་
ཞེས་དྲིས།
དཔའ་རྒོད་ན་རེ། ཡུལ་འདིར་རྡི་ཧཱ་མོ་ཡེ་ཟེར། ལྷ་རྒྱལ་ཙུ་ལེ་ཀྲེ་ནོ་གའི་ནེའི་
ས་ཁོངས་རེད། ཁོང་གི་བཀའ་མེད་ན་རྒྱལ་པོ་སུ་འདྲ་ཞིག་ཡིན་ཡང་ས་འདི་ནས་
འགྲོ་ཆོག་པ་མ་ཡིན་པས། ཁྱོད་འདིར་ཡུད་ཙམ་སྒུགས། བདག་གནང་བ་ཞུ་བར་
འགྲོ་ཞེས་བརྗོད།
ཡུད་ཙམ་སོང་བ་ན་དཔའ་རྒོད་དེ་རྒྱལ་པོའི་བཀའ་འཁྲོལ་ནས་སླེབས་བྱུང་བ་
ན། ཁོས་ཁྲི་སྲས་རྟ་རྒྱབ་ཏུ་བསྐྱོན་ནས་སོང་སྟེ་རི་བོ་ནག་པོ་ཞིག་གི་སྟེང་ནས་རྒྱུག་
ཡོང་བའི་ཆུ་མིག་ཅིག་ཡོད་པ་དེའི་འགྲམ་དུ་སླེབས་པ་དང་གཉིས་ཀ་རྟ་ལས་བབས་
རྗེས་ཁྲི་སྲས་ལ་ཁྱོད་ཆུ་མིག་འདི་ནས་ཆུ་འཐུང་བར་གྱིས་ཤིག་ཅེས་བརྗོད།
ཁྲི་སྲས་ཀྱིས་ཆུ་མིག་དེ་ནས་ཆུ་ཧུབ་གང་བཏུངས་པ་དང་དེ་མར་ཕོ་ལུས་སུ་
གྱུར་ནས་སྔར་གྱི་རྣམ་པ་ཇི་ལྟ་བ་ཞིག་བྱུང་བས། ཁྲི་སྲས་དེ་ཡིད་ལ་སྤྲོ་བ་དཔག་
26

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
མེད་བྱུང་ནས་ཨ་རོགས། ཆུ་མིག་འདི་ལ་ཅི་ཟེར་ཞེས་དྲིས།
དཔའ་རྒོད་ན་རེ། འདི་ལ་སྐྱེས་རྒྱལ་ཆུ་མིག་ཟེར། བུད་མེད་རྣམས་ཀྱིས་ཆུ་འདི་
བཏུངས་ན་ཕོ་ལུས་སུ་འགྱུར་བ་ཡིན། ད་ནི་ཁྱོད་སྔར་རྒྱུན་བཞིན་སྐྱེས་པའི་ལུས་སུ་
གྱུར་བ་འདི་ཨཱ་ལཱའི་བཀའ་དྲིན་ཡིན་པས། ཁོང་ལ་གུས་ཕྱག་ཕུལ་ཤིག་ཅེས་བརྗོད།
ཁྲི་སྲས་ཀྱི་ཡིད་ལ་ཨཱ་ལཱའི་བཀའ་དྲིན་དཔག་མེད་དུ་བསམས་ནས་པུས་མོ་ས་
ལ་བཙུགས་ཏེ་གུས་ཕྱག་ཕུལ་རྗེས་རྟ་ཕོ་བཅིབས་ནས་དེ་ཉིན་རང་དཔའ་རྒོད་དང་
མཉམ་དུ་ལྷ་ཡི་རྒྱལ་པོའི་ཁབ་ཏུ་ལོག་ནས་སྤྲོ་བ་ཆེན་པོས་བཟའ་བཏུང་ལ་སྤྱོད་
དང་ལུས་ཀྱི་ངལ་བ་གསོས་ནས་མུན་མ་རུབ་བར་བསྡད། མུན་རུབ་མཚམས་སུ་
དཔའ་རྒོད་ཀྱིས་ཁྱོད་དོ་ནུབ་རང་གི་ཁྱིམ་དུ་ལོག་བསམ་པ་ཡིན་ནམ་ཞེས་དྲིས།
ཁྲི་སྲས་ན་རེ། ཁོ་བོ་དོ་ནུབ་རང་ཁྱིམ་དུ་ལོག་བསམ་པ་ཡིན།
དཔའ་རྒོད་དེས་རང་གི་གཡོག་ལྷ་ཅི་ཙུ་བོས་ནས་ཁྱོད་ཀྱིས་ན་གཞོན་འདི་རྒྱབ་
ཏུ་ཁུར་ཏེ་ཕྱི་ཉིན་ཉི་མ་མ་ཤར་གོང་ཁོའི་བག་མའི་ཕོ་བྲང་དུ་སྐྱེལ་ཐུབ་པ་བྱེད་དགོས་
ཞེས་མངག་བྱ་བྱས།
གཡོག་དེས་སྐད་ཅིག་ལ་འདྲེ་འཇིགས་སུ་རུང་བ་ཞིག་ལ་སྤྲུལ་བ་ན་ཁྲི་སྲས་ནི་
ཤིན་ཏུ་སྐྲག་སྟེ་ལུས་པོ་ཡང་སིག་སིག་ཏུ་འདར། དཔའ་རྒོད་ཀྱིས་ཁྲི་སྲས་ལ་ཁྱོད་
འཇིགས་མི་དགོས། ཁོ་པས་ཁྱོད་རྒྱབ་ཏུ་ཁུར་ནས་ཁྱོད་ཀྱི་བག་མའི་སར་སྐྱེལ་ངེས་
རེད་ཅེས་བརྗོད།
ཁྲི་སྲས་ཀྱིས་གཡོག་དེའི་གཉའ་བར་བཞོན་པ་དང་དཔའ་རྒོད་ཀྱིས་ཁྲི་སྲས་ལ་
ཁྱོད་མིག་གཉིས་ཚུམས་ཤིག་ཅེས་བརྗོད། ཁྲི་སྲས་ཀྱི་མིག་གཉིས་བཙུམས་པ་དང་
གཡོག་དེས་ཁྲི་སྲས་གཉའ་བར་ཁུར་ཏེ་ནམ་མཁར་འཕུར་ནས་བསྐྱོད་བསྐྱོད་དེ་ནམ་
མ་གསལ་གོང་དུ་ཁྲི་སྲས་ཀྱི་གྱོས་པོའི་ཕོ་བྲང་ཡང་ཐོག་ཏུ་སླེབས་མཚམས་གཡོག་
27

༄༅།།མཚན་ཞག་སྟོང་གི་གཏམ་རྒྱུད།
དེས་ཁྲི་སྲས་གཉའ་བ་ལས་ཕབ་རྗེས་ད་ཁྱོད་མིག་གདོངས་ཤིག འདི་ནི་ཁྱོད་ཀྱི་གྱོས་
པོའི་ཕོ་བྲང་རེད་ཅེས་བརྗོད་མཚམས་ཡལ་བར་གྱུར།
ཞོགས་པ་ཁྲི་སྲས་ཡིད་བློ་བདེ་མོའི་ངང་ཕོ་བྲང་ཡང་ཐོག་ནས་བབས་ཏེ་ནང་དུ་
ཞུགས། རྒྱལ་པོས་ཁྲི་སྲས་མཐོང་བ་དང་ཤིན་ཏུ་ཡ་མཚན་པར་གྱུར་ནས་ཡར་ལངས་
ཏེ་སྨྲས་པར། འདིར་ཡོང་བའི་སྐྱེ་བོ་ཐམས་ཅད་ཕྱི་རོལ་ནས་སྒོ་འཛུལ་ཏེ་ཡོང་བ་
ཡིན་ཡང་ཁྱོད་ནི་ནམ་མཁའ་ནས་བབས་ཡོང་བ་ཅི་ཡིན་ཞེས་དྲིས།
ཁྲི་སྲས་ན་རེ། འདི་ནི་ཨཱ་ལཱས་བཀོད་སྒྲིག་མཛད་པ་ཡིན།
ཁྲི་སྲས་གེགས་མེད་དུ་འབྱོར་བས་རྒྱལ་པོ་ཤིན་ཏུ་དགྱེས། རྒྱལ་པོས་སྲིད་བློན་
ལ་གཉེན་སྟོན་གྱི་གྲ་སྒྲིག་བྱེད་དགོས་པའི་བཀའ་ཕབ་ནས་སྲས་མོ་དང་ཁྲི་སྲས་
གཉིས་གཉེན་སྒྲིག་གི་བག་སྟོན་སྔ་ན་མ་གྲགས་པ་ཞིག་བྱས། གཉེན་སྒྲིག་ཟིན་རྗེས་
མཛའ་གཅུགས་ཁྱོ་ཤུག་ཟུང་དེ་གཅིག་སེམས་གཅིག་ལ་ཆགས་ནས་ཟླ་གཉིས་རིང་
ཕོ་བྲང་ནང་མངོན་འདོད་རྩེ་དགའ་གསར་པའི་དགའ་སྐྱིད་ཀྱི་དཔལ་ལ་རོལ། དེ་
ནས་ཁྲི་སྲས་ཀྱིས་གྱོས་པོ་གྱོས་མོ་དང་ཞལ་གྱེས་ཀྱིས་བརྩེ་བའི་ཆུང་མ་ཁྲིད་དེ་རང་གི་
རྒྱལ་ཁབ་ཏུ་ལོག རྒྱལ་པོ་ནི་རང་གི་བུ་ཕྱིར་ལོག་ཡོང་བའི་གཏམ་སྙན་ཐོས་མ་ཐག་
ཞི་དྲག་བློན་པོའི་ཚོགས་དང་དཔུང་བཅས་ཁྲིད་དེ་ཁྲི་སྲས་བསུ་བར་བྱོན། ཡབ་སྲས་
གཉིས་ཡུན་རིང་བྲལ་བ་ལས་ཞལ་འཛོམས་བྱུང་བའི་དགའ་ཚོར་གྱིས་གསུང་གླེང་
རྒྱས་པར་མཛད།
སྲས་མོ་གཉེན་སྒྲིག་བྱས་རྗེས་ཁོང་གི་ཕ་རྒྱུད་ཀྱི་གཉེན་ཚན་གཅུང་པོ་དེ་སེམས་
སྡུག་གིས་ཚེ་ལས་འདས། ཁྲི་སྲས་འཕུང་ལ་སྦྱོར་མཁན་སྲིད་བློན་དེ་ཡང་བསམ་སྦྱོར་
ངན་པའི་མཚང་བརྡོལ་ནས་ཁྲིམས་ཀྱིས་ཚར་བཅད། བཙུན་མོས་སྲིད་བློན་དང་ཁྲི་
སྲས་ཀྱི་གཏམ་རྒྱུད་གླེང་རྗེས་སྨྲས་པར། ཀྱེ། རྒྱལ་པོ་མི་དབང་ཆེན་པོ་མཁྱེན། ཨཱ་
28

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ལཱ་ཐུགས་རྗེ་ཅན་གྱིས་གཟིགས་ནས་ཁྱེད་ཀྱིས་བློན་ཆེན་རྣམས་ཀྱི་ཞུ་ལོག་ལ་མི་གསན་
པར་བདེན་པའི་རྒྱབ་གཉེར་མཛད་དེ་ཅི་ནས་ཀྱང་ཁྲི་སྲས་ལ་སྲོག་ཁྲིམས་གཅོད་པར་
ཞུ་ཞེས་ཞུ་བ་ཨུ་ནན་གྱིས་བརྗོད།
བཙུན་མོའི་ཞུ་བ་གསན་རྗེས་རྒྱལ་པོས་བདེན་ནོ་སྙམ་ནས་ཁྲི་སྲས་ལ་སྲོག་
ཁྲིམས་གཅོད་རྒྱུའི་བཀའ་བཅད་སླར་གསོ་མཛད་ནས་ཁྲི་སྲས་སྲོག་ཐོག་གཏོང་རྒྱུའི་
བཀའ་བསྒྲགས།
བློན་ཆེན་བཞི་པའི་གཏམ་རྒྱུད།
ཉིན་བཞི་པར་བློན་ཆེན་རྣམས་ལ་ཁྲི་སྲས་ལ་སྲོག་ཁྲིམས་གཅོད་རྒྱུའི་བཀའ་
བཅད་ཐེངས་བཞི་པ་འབྱོར་བ་ན། བློན་ཆེན་བཞི་པ་དེས་རང་རྒོད་འཇོན་རློམས་
གྱིས་རྒྱལ་པོའི་དྲུང་དུ་སོང་ནས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས། ཀྱེ། རྒྱལ་
པོ་ཆེན་པོ་མཁྱེན། བདག་ཅག་བློན་པོའི་ཚོགས་ཀྱིས་མགྲིན་གཅིག་ཏུ་ཞུ་རྒྱུར། ཁྱེད་
ཀྱིས་ཨཱ་ལཱའི་ཐུགས་རྗེར་དགོངས་ནས་ཁྲི་སྲས་ལ་སྲོག་ཁྲིམས་གཅོད་རྒྱུའི་བཀའ་
བཅད་ཡངས་པར་མཛོད་ཅིག དགྲ་དགའ་གཉེན་སྡུག་གི་བྱ་བ་དམ་པ་རྣམས་ཀྱིས་
ཅི་ལ་མཛད། གནའ་མིའི་ངག་གཏམ་ལ་བྱ་བའི་ཕུགས་འབྲས་མ་བརྟག་པའི་གླེན་
པའི་ལས་ལ་ཀུན་གྱིས་དམོད། ཅེས་བརྗོད་པ་ལྟར་མ་བརྟག་གྱ་ཚོམ་གྱི་ལས་སུ་ཞུགས་
གྱུར་ན་བུད་མེད་གཡོ་ཁྲམ་ཅན་གྱིས་བསླུ་བའི་ངང་ཚུལ་དུ་འཇུག་སྲིད་ཅེས་བརྗོད།
རྒྱལ་པོས་དོན་དེ་ཅི་ཟེར་བ་ཁྱོད་ཀྱིས་བདག་ལ་ཤོད་ཅིག་གསུངས།
29

༄༅།།མཚན་ཞག་སྟོང་གི་གཏམ་རྒྱུད།
སྐུ་སྲུང་བ་དང་བརླང་མོའི་གཏམ་རྒྱུད།
སྔར་གཟུགས་སྟོབས་ཆེ་བའི་སྐྱེ་བོ་ཞིག་ཡོད་པ་རྒྱལ་པོའི་སྐུ་སྲུང་དུ་འཁོད། ཁོ་
པ་ཀུན་སྤྱོད་ཚུལ་དང་མི་ལྡན་པས་སྐྱེ་བོ་གཞན་གྱིས་བདག་ཏུ་བཟུང་བའི་བུད་མེད་
ཞིག་ལ་ཆགས། ཉིན་ཞིག་ཁོས་ཟུར་མོ་དེ་དང་ཐུག་ཕྲད་བྱེད་རྒྱུའི་འཕྲིན་ཡིག་ཅིག་
བྲིས་ནས་རང་གི་གམ་གཡོག་གཅིག་སྐྱེལ་བར་བཏང་། གཡོག་དེས་སྐུ་སྲུང་བའི་ངག་
བཀོད་ལྟར་བུད་མེད་དེའི་ཁྱིམ་དུ་སོང་ནས་མོ་དང་མཉམ་དུ་གླེང་མོལ་བྱེད་པའི་ཚེ་
གློ་བུར་དུ་ཕྱི་ནས་སྒོ་རྡུང་བའི་སྒྲ་ཞིག་བྱུང་བ་ན། བུད་མེད་དེས་རྟབ་རྟབ་པོར་ཡར་
ལངས་ནས་གཡོག་དེ་དོང་དུ་སྦས་རྗེས་སྒོ་ཕྱེ་བ་ན། མོ་ཡི་ཟུར་གྲོགས་རྒྱལ་པོའི་སྐུ་
སྲུང་བ་དེ་རལ་གྲི་བཏགས་ནས་སླེབས་བྱུང་བས། མོ་ནི་སྤྲོ་བ་དང་འཇིགས་སྣང་ཅིག་
ཅར་དུ་འཕེལ་མུར་ཁོ་ནང་དུ་གདན་དྲངས་ཐོག་ལུས་པོ་ཉེ་བར་གཤིབས་ནས་དགའ་
བའི་གཏམ་དང་འཛུམ་པའི་བརྩེ་དགར་རོལ་བའི་ཚེ་ན། ཡང་གློ་བུར་དུ་ཕྱི་ནས་སྒོ་
རྡུང་བའི་སྒྲ་བྱུང་བས་སྐུ་སྲུང་བ་དེས་སུ་ཡོང་བ་ཡིན་ནམ་ཞེས་དྲིས།
བུད་མེད་ན་རེ། བདག་གི་བཟའ་ཟླ་ལོག་ཡོང་བ་རེད།
སྐུ་སྲུང་བ་ན་རེ། ད་ནི་ཅི་བྱེད།
བུད་མེད་ན་རེ། ཁྱོད་སྒོ་འགྲམ་དུ་ལངས་ནས་རལ་གྲི་བདག་ལ་གཏད་དེ་སྡིག་
པར་གྱིས་ལ་བདག་གི་ཟླ་བོ་ནང་དུ་ཞུགས་རྗེས་ཁྱོད་སོང་ན་འགྲིག་ཅེས་བརྗོད།
ཟུར་མོ་དེས་སྐུ་སྲུང་བ་སྒོ་འགྲམ་དུ་བསླངས་ནས་ཁྲོ་བའི་བཟོ་ལེགས་པར་
བཅོས་རྗེས་སྒོ་འབྱེད་པར་སོང༌། མོའི་བཟའ་ཟླ་ཁྱིམ་ནང་ཞུགས་པའི་ཚེ་རྒྱལ་པོའི་སྐུ་
30

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སྲུང་བ་དེས་ལག་གི་རལ་གྲི་ཕྱར་ནས་རང་གི་ཆུང་མར་སྡིག་པའི་ཚུལ་དེ་རིག འོན་
ཀྱང་སྐུ་སྲུང་བ་དེས་ཁོ་མཐོང་བ་དང་སྐྱེངས་པའི་ཚུལ་གྱིས་རལ་གྲི་ཤུགས་སུ་བཙུད་
ནས་ཅི་ཡང་མི་སྨྲ་བར་ལོག་སོང་བ་ན། ཁོ་ནི་ཡ་མཚན་ཆེན་པོ་སྐྱེས་ཏེ་དོན་ཅི་ཞིག་
བྱུང་བ་ཡིན་ནམ་ཞེས་དྲིས།
བུད་མེད་དེས་དགའ་བའི་ཚུལ་གྱིས་ཁྱོད་ཡོང་བ་ལེགས་སོ། ། དྲིན་ཆེན་ཁྱོད་
ཀྱིས་ཁོ་མོའི་སྲོག་སྐྱོབ་མཛད་པ་ལེགས། ད་གིན་བདག་གནམ་ཡངས་ཐོག་སྐུད་པ་
བཀལ་ནས་སྡོད་པའི་ཚེ་བྲན་འཁོར་ཞིག་དབུགས་ཧད་དེ་བྲོས་བྱུང་བ་ཁོ་མོའི་མདུན་
དུ་པུས་མོ་བཙུགས་ཤིང་རྐང་པར་འོ་སྦྱར་ནས་ལྕམ་ཆུང་མཁྱེན། བདག་ནི་གཞན་
གྱིས་གསོད་པར་ཡོང་བས་སྲོག་སྐྱོབ་མཛོད་ཅིག ཅེས་ཞུ་བ་འཐེན་པར་བདག་ནི་
སེམས་ཀྱིས་མི་བཟོད་པར་བྲན་པོ་དེ་དོང་དུ་སྦས། དེ་མར་ལག་ཏུ་རལ་གྲི་ཐོགས་
པའི་སྐྱེ་བོ་སྟོབས་ཆེན་ཞིག་ཡོང་ནས་གང་སར་བཙལ་ཀྱང་མ་རྙེད་པས། བདག་
ལ་བྲན་པོ་དེ་གར་སོང་དྲིས་བྱུང་བ་ཁོ་མོས་མི་ཤེས་བརྗོད་པར་ཁོ་རབ་ཏུ་ཁྲོས་ནས་
བདག་ལ་བསྡིགས་བྱུང་བ་ཁྱོད་ཀྱིས་ཀྱང་རིག སྟབས་ལེགས་པ་ཞིག་ལ་ཨཱ་ལཱའི་
ཐུགས་རྗེས་ཛ་དྲག་ཆེ་བའི་དུས་སུ་ཁྱོད་སླེབས་པས་མ་གཏོགས་ཁོ་མོ་ཅི་བྱ་གཏོ
མེད་ཀྱི་གནས་སུ་གྱར་ཞེས་བརྗོད།
བུད་མེད་དེའི་ཟླ་བོས་བདག་གི་མཛའ་མོ་ཁྱོད་ཀྱི་ལས་དེ་བཟང་ངོ་། ། ཨཱ་ལཱ་
ཐུགས་རྗེ་ཅན་གྱིས་ཁྱོད་ལ་དངོས་གྲུབ་ལྡབ་འགྱུར་སྩལ་ཡོང་ཞེས་བརྗོད།
དེ་ནས་ཁོས་བྲན་པོ་དེ་སྦེད་སའི་དོང་དུ་སོང་ནས་ཝ་ཡེ། ཁྱོད་ཡར་དོན་ཤོག
ད་ནི་ཉེན་ཁ་མེད་ཅེས་བརྗོད་པ་དང་བྲན་པོ་དེ་ལུས་འདར་སིག་སིག་ཏུ་ཡར་དོན་
བྱུང་བ་ན། ཁོ་ནི་འཇིགས་སྣང་གིས་ངོ་གདོང་ནས་ཐལ་ཕྱུར་བས་ཁྱིམ་བདག་དེ་ཤིན་
ཏུ་ཡ་ང་བར་གྱུར་ཏེ་ཁྱོད་འཇིགས་མི་དགོས། ད་ནི་ཁྱོད་སྲོག་ཉེན་ལས་ཐར་བ་རེད་
31

༄༅།།མཚན་ཞག་སྟོང་གི་གཏམ་རྒྱུད།
ཅེས་སེམས་གསོ་བྱས།
བྲན་པོ་ན་གཞོན་དེས་ཁྱིམ་བདག་ལ་ཐུགས་རྗེ་ཆེ་ཞུས་ཤིང་དགེ་བའི་སྨོན་ལམ་
བཏབ། མཐར་ཁྱིམ་བདག་གིས་བྲན་པོ་དེ་སྒོ་རྩར་བསྐྱལ། བྱ་བ་དེ་ནི་བརླང་མོ་དེ་
རང་གིས་བརྩམས་པ་ལས་ཁྱིམ་བདག་དང་བྲན་པོ་གཉིས་ཀས་དོན་གནད་མ་རྟོགས།
བློན་ཆེན་གྱིས་སྐུ་སྲུང་བ་དང་བརླང་མོའི་གཏམ་རྒྱུད་གླེང་རྗེས། ཀྱེ། རྒྱལ་
པོ་མི་དབང་ཆེན་པོ་མཁྱེན། འདི་ནི་བུད་མེད་གཡོ་སྒྱུ་ཆེ་བའི་དཔེ་མཚོན་དུ་སོང་
གཤིས།རྒྱལ་པོ་ཆེན་པོས་བུད་མེད་ཀྱི་ངག་ལ་གཏན་ནས་གསན་པར་མི་རིགས་པས་
རྟག་ཏུ་བག་ཟོན་མཛད་དགོས་ཞེས་བརྗོད།
བློན་ཆེན་གྱི་གཏམ་དེས་རྒྱལ་པོའི་ཐུགས་ལ་གཡོ་འགུལ་ཆེན་པོ་ཐེབས་ནས་རྒྱལ་
སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་ཕྱིར་བསྡུ་མཛད།
ཉིན་ལྔ་པར་བཙུན་མོས་དུག་ཆུ་ཕོར་པ་གང་བཏེགས་ནས་རྒྱལ་པོའི་དྲུང་དུ་
སོང་སྟེ་ངུ་ཅོ་དིར་དིར་དུ། ཀྱེ། རྒྱལ་པོ་མི་དབང་ཆེན་པོས་བདེན་པའི་རྒྱབ་གཉེར་
མཛད་ནས་བདག་ལ་མིང་ཆད་མི་ཡོང་བ་མཛོད། རྒྱལ་པོ་ཁྱེད་ཀྱིས་ཁྲི་སྲས་ལ་སྲོག་
ཁྲིམས་མ་བཅད་ན་ཁོ་མོ་དུག་ཆུ་འདི་བཏུངས་ནས་རང་སྲོག་རང་གིས་ལྕེབས། སླད་
མཇུག་རྩིས་རྒྱག་པའི་དུས་སུ་ཁོ་མོས་ཁྱེད་ལ་སྡེབ་རྩིས་རྒྱག་ངེས་ཡིན། ཁྱེད་ཀྱི་བློན་
ཆེན་རྣམས་ཀྱིས་ཁོ་མོ་གཡོ་སྒྱུའི་དྲན་འཕྲུལ་ཆེ་བའི་ཉེས་མིང་བཀལ་ཡང་དོན་དུ་
འཇིག་རྟེན་ཐོག་ཁོ་པ་ཚོ་ལས་གཡོ་སྒྱུ་དང་རྫུ་ཆེ་བ་ག་ལ་ཡོད། རྒྱལ་པོ་ཁྱེད་ཀྱིས་
དངུལ་མགར་དང་གླུ་མའི་གཏམ་རྒྱུད་ཨེ་མཁྱེན་ཞེས་བརྗོད། རྒྱལ་པོས་གཏམ་རྒྱུད་
དེ་ཅི་འདྲ་ཡིན་པ་བདག་ལ་ཤོད་ཅིག་གསུངས།
32

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
དངུལ་མགར་དང་གླུ་མའི་གཏམ་རྒྱུད།
གནའ་བོའི་དུས་སུ་ཏ་ཟིག་གི་ཡུལ་དུ་ཆང་རག་ལ་དགའ་བའི་དངུལ་མགར་
ཞིག་ཡོད། ཁོ་ནི་རི་མོ་འབྲི་རྒྱུར་ཤིན་ཏུ་དགའ། ཉིན་ཞིག་ཁོ་པ་རང་གི་གྲོགས་
པོའི་ཁྱིམ་དུ་བསྐྱོད་པ་ན། ཁྱིམ་དེའི་གྱང་ངོས་སུ་རང་གིས་མཐོང་མྱོང་མེད་པའི་ལྟ་
བས་མཆོག་མི་ཤེས་པའི་གཞོན་ནུ་མ་མཛེས་མ་ཞིག་གི་འདྲ་རིས་བཀལ་ནས་ཡོད་པ་
མཐོང་། ཁོས་འདྲ་རིས་དེ་ལ་ཡུན་རིང་བལྟས་རྗེས་རི་མོ་བའི་འབྲི་རྩལ་ལ་ཡིད་སྨོན་
ཆེན་པོ་སྐྱེས་ནས་སྨྲས་པར། འདྲ་རིས་འདི་ནི་རི་མོ་བས་བུད་མེད་མཛེས་མ་ཞིག་
བལྟས་ནས་བྲིས་པར་ངེས་སོ་ཞེས་བརྗོད།
ཁོའི་གྲོགས་པོ་དེས་འདི་ལྟར་ཡིན་པར་མི་སྲིད་སྙམ་སྟེ་སྨྲས་པར། འདི་ནི་རི་མོ་
བས་རང་གི་བློའི་འཆར་སྒོ་ལྟར་བྲིས་པའང་སྲིད་ཅེས་བརྗོད།
དངུལ་མགར་ན་རེ། འཇིག་རྟེན་འདིའི་ཐོག་རི་མོ་འདི་དང་འདྲ་བའི་མཛེས་མ་
ཡོད་སྲིད་ན། ཨཱ་ལཱ་ཐུགས་རྗེ་ཅན་གྱིས་ཁོ་བོའི་ཚེ་བསྲིངས་ནས་བུད་མེད་དེ་དངོས་
སུ་མཐོང་བར་ཤོག་ཅེས་སྨོན།
སྐབས་དེར་དེར་ཡོད་མི་རྣམས་ཀྱིས་རི་མོ་འདི་འབྲི་མཁན་སུ་ཡིན་ཤེས་འདོད་
ཆེ་བས་རི་མོ་བར་འདྲི་རྩད་བྱེད་རྒྱུའི་གྲོས་བྱས། འོན་ཀྱང་རི་མོ་བ་དེ་ད་ཆ་ཡུལ་སྐོར་
དུ་བསྐྱོད་ནས་རང་ཡུལ་དུ་བསྡད་མེད་པའི་གནས་ཚུལ་རྟོགས་པས། རི་མོ་བར་ཕྲིན་
ཡིག་བསྐུར་ཏེ་རི་མོ་འདི་ཁྱོད་ཀྱི་བློའི་འཆར་སྒོ་ལྟར་བྲིས་པའམ། ཡང་ན་བུད་མེད་
མཛེས་མ་ཞིག་ལ་བལྟས་ནས་བྲིས་པ་གང་ཡིན་གཏམ་དྲིས།
33

༄༅།།མཚན་ཞག་སྟོང་གི་གཏམ་རྒྱུད།
རི་མོ་བར་ཕྲིན་ཡིག་འབྱོར་རྗེས་ཁོས་རི་མོ་དེ་ནི་ཁོ་པས་རྒྱ་གར་ཀསྨིར་གྱི་སྲིད་
བློན་གཟིམས་ཤག་གི་གླུ་མ་ཞིག་ལ་བལྟས་ནས་བྲིས་ཚུལ་ཕྲིན་ལན་བསྐུར། གནས་
ཕྲིན་འབྱོར་རྗེས་དངུལ་མགར་གྱིས་འགྲོ་ཆས་བསྒྲིགས་ཏེ་གཞོན་ནུ་མ་དེ་འཚོལ་བར་
རྒྱ་གར་དུ་ཐོན། ཁོས་ཤུལ་རིང་བགྲོད་པའི་ངལ་བར་མི་འཛེམས་པར་བསྐྱོད་བསྐྱོད་
པའི་མཐར་ཀསྨིར་གྱི་ཡུལ་དུ་སླེབས།
ཁོས་གྲོང་ཁྱེར་ནང་གནས་སྡོད་བྱས་ཤིང་། ཉིན་ཞིག་ཁོ་པ་བློ་རིག་བཀྲ་ཞིང་
འཇོན་ཐང་ཆེ་བའི་ཡུལ་དེའི་རྣམ་རྫས་འཚོང་མཁན་ཚོང་པ་ཞིག་གི་སར་བསྐྱོད་
ནས་རྒྱལ་པོའི་མཛད་ཚུལ་དྲིས། ཚོང་པ་དེས་བདག་ཅག་གི་རྒྱལ་པོ་ནི་བཀའ་ཁྲིམས་
དྲང་ཞིང་། འབངས་ལ་བྱམས་པ། ཀུན་གྱིས་བཀུར་བའི་རྒྱལ་པོ་བཟང་པོ་ཞིག་ཡིན།
ཁོང་ནི་རྫུ་འཕྲུལ་ཡ་མ་གཟུགས་སྟོན་མཁན་རིགས་ལ་ཤིན་ཏུ་སྡང་བས། དེ་རིགས་
ལག་ཏུ་ཐེབས་ཚེ་གྲོང་ཁྱེར་ཕྱི་རོལ་ཏུ་ཁྲོན་པ་ཞིག་ཡོད་པ་དེར་བཏབ་ནས་ལྟོགས་
རིད་ཤི་འཇུག་པ་ཡིན།
དངུལ་མགར་གྱིས་ད་དུང་སྲིད་བློན་དང་བློན་པོ་རྣམས་ཀྱི་སྐོར་དྲིས་པས།
ཚོང་པ་དེས་ཁོ་ཚོའི་གཏམ་སྤྱོད་དང་མི་སོ་སོའི་ཁྱད་ཆོས་ཞིབ་པར་བཤད། ཁོ་ནི་
སྨྲ་ལྕེ་བདེ་ཞིང་གླེང་བརྗོད་ཇེ་རྒྱས་སུ་སོང་སྟེ་གླུ་མའི་སྐོར་གླེང་ནས་གཞོན་ནུ་མ་དེ་
ད་ཆ་སྲིད་བློན་གྱི་གཟིམ་ཤག་ཏུ་ཡོད་ཚུལ་བརྗོད།
དེ་ནས་དངུལ་མགར་གྱིས་ཉིན་ཤས་རིང་གྲ་སྒྲིག་ལེགས་པར་བྱས་རྗེས་ཆར་
རླུང་དྲག་པོ་འཚུབ་པའི་མཚན་མུན་ཞིག་ལ་རྐུན་པོའི་གོ་ཆས་རྣམས་ཁུར་ཏེ་སྲིད་བློན་
གྱི་གཟིམ་ཤག་སྒོ་འགྲམ་དུ་བསྐྱོད་ནས་ལྕགས་ཀྱུ་དབྱུགས་ཏེ་ནང་དུ་འཛུལ། ཁོས་
ཁང་བུ་སོ་སོའི་ནང་ལྟ་བའི་ཚེ་གཞོན་ནུ་མ་རྣམས་གཉིད་དུ་ཡུར་ནས་ཡོད་པ་དེ་དག་
གི་ཁྲོད་དུ་གཡང་ཊིའི་མལ་ཁྲི་ཞིག་ཡོད་པ་དེའི་ཐོག་ཏུ་བཅོ་ལྔའི་ཟླ་ལྟར་མཛེས་པའི་
34

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
གཞོན་ནུ་མ་ཡིད་དུ་འོང་བ་ཞིག་ཉལ་ནས་ཡོད་པ་འགྲམ་དུ་སོང་ནས་ལྟ་བའི་ཚེ་མལ་
ཁྲིའི་ཐོག་གསེར་སྐུད་ཀྱིས་བསླས་པའི་ཉལ་གུར་ཞིག་ཕུབ་ཡོད་པ་དང་། མལ་གྱི་འགོ་
མཇུག་སོ་སོའི་གསེར་གྱི་བཞུ་སྟེགས་ཐོག་སྣང་བ་གསལ་ཞིང་དྲི་བསུང་འཐུལ་བའི་
ལ་སྒྲོན་སྤར་ནས་ཡོད་པ། སྔས་འོག་ཏུ་རྒྱན་ཆ་འཇུག་བྱེད་དངུལ་གྱི་སྒྲོམ་བུ་ཞིག་
བཅུག་ནས་ཡོད་པ་དེ་དག་གསལ་བར་རིག་མཚམས་ཁོས་གློ་གྲི་བཏོན་ནས་གཞོན་
ནུ་མ་དེའི་ཕྲག་པའི་ཐོག་ཏུ་གྲི་རྟགས་ཤིག་བརྒྱབ་པས། གཞོན་ནུ་མ་དེ་གཉིད་ལས་
བསད་དེ་དངུལ་མགར་དེ་མཐོང་བ་ན། རྐུན་པོ་སླེབས་པར་སྙམ་སྟེ་ཤིན་ཏུ་འཇིགས་
པར་གྱུར་ནས་བདག་མ་གསོད་ཚེ་ཐར་ཐོངས ཁོ་མོའི་སྔས་འོག་ཏུ་རྒྱན་ཆ་བླུགས་
པའི་སྒྲོམ་བུ་ཡོད་པ་དེ་ཁྱོད་ཀྱིས་ཁུར་སོང་ཞེས་བརྗོད།
དངུལ་མགར་གྱིས་རྒྱན་ཆ་བླུགས་པའི་སྒྲོམ་བུ་དེ་ཁུར་ཏེ་སྲིད་བློན་གྱི་ཁྱིམ་ནས་
བཞུད། ཕྱི་ཉིན་ཁོས་གོས་བཟང་བཀླུབས་ཤིང་། ལག་ཏུ་རྒྱན་ཆ་བླུགས་པའི་སྒྲོམ་
བུ་དེ་ཁུར་ནས་ཕོ་བྲང་དུ་རྒྱལ་པོ་མཇལ་བར་སོང༌། ཁོས་ས་ཐོག་ཏུ་འོ་སྦྱོར་བའི་
གུས་ཕྱག་བཙལ་རྗེས། ཀྱེ། རྒྱལ་པོ་མི་དབང་ཆེན་པོ་མཁྱེན། གུས་འབངས་ནི་ཡུལ་
ཧུ་ལུ་པན་གྱི་མི་ཡིན། རྒྱལ་པོ་ཆེན་པོར་ལྷག་བསམ་དག་པའི་གཏམ་ཞིག་ཞུ་བར་
ཡོང་། ཁྱེད་ནི་བཀའ་ཁྲིམས་དྲང་འཆུན་ཆེ་ཞིང༌། ཡ་རབས་ཚངས་སྤྱོད་དང་ལྡན་
པ། མཚན་སྙན་ས་སྟེང་དུ་ཁྱབ་པའི་མི་ཡི་དབང་པོ་ཞིག་རེད་ན། ཁོ་བོ་ནི་ཁྱེད་ལ་
རབ་ཏུ་དད་པས། ཤུལ་རིང་ལམ་གྱི་ངལ་བར་མི་འཛེམས་པར་ཐག་རིང་ནས་འདིར་
ཁྱེད་ཀྱི་ཆབ་འབངས་བཟང་པོ་ཞིག་བྱེད་པར་འོངས། མདང་ནུབ་ཁོ་བོ་ཡུལ་འདིར་
སླེབས་པའི་ཚེ་གྲོང་ཁྱེར་གྱི་སྒོ་མོ་ཆེ་བརྒྱབ་ཟིན་པས། གྲོང་གི་ཕྱི་རོལ་ན་སྐྱ་ཞག་ཏུ་
བསྡད། གཉིད་ཟིམ་བུའི་ཁྲོད་དུ་བུད་མེད་བཞི་ཡོང་བ་རིག་ཅིང་། དེ་རྣམས་ལ་
ལས་ཕྱགས་མ་དང་ལ་ལས་རླུང་གཡབ་བཞོན་ནས་སླེབས་བྱུང་བ་ན། བདག་གི་
35

༄༅།།མཚན་ཞག་སྟོང་གི་གཏམ་རྒྱུད།
ཡིད་ལ་མཚན་མོ་ནམ་ཕྱེད་ཀྱི་དུས་སུ་ཕྱིར་སྤྲང་འཁྱམ་དུ་ཡོང་བ་འདི་ནི་བུད་མེད་
ཚུལ་ལྡན་གྱི་སྤྱོད་པ་མ་ཡིན་པས། དེ་རྣམས་ནི་རྫུ་འཕྲུལ་ཡ་མ་གཟུགས་སྟོན་མཁན་
བུད་མེད་གཏོ་པ་ཡིན་པར་ངེས་སོ་སྙམ། བུད་མེད་དེ་རྣམས་ཀྱི་ཁྲོད་ནས་མི་གཅིག་
བདག་གི་འགྲམ་དུ་ཡོང་ནས་བདག་ལ་རྡོག་པ་ཕུལ་ཞིང་། ཝ་ཡི་རྔ་མས་བརྡུངས་
བྱུང་བ་ན་ཁོ་བོ་ནི་མི་བཟོད་པའི་ཟུག་རྔུ་དྲག་པོ་བྱུང་བས། རང་གི་གློ་གྲི་བཤམས་
ཏེ་བུད་མེད་དེའི་ཕྲག་པར་བསྣུན་པས། མོ་ནི་ལུས་རྨས་ཏེ་བྲོས་འགྲོ་བའི་ཚེ་ན་བུད་
མེད་དེའི་ལུས་ནས་དངུལ་གྱི་སྒྲོམ་བུ་འདི་ལྷུངས། བདག་གིས་སྒྲོམ་བུ་འདི་བསྔོགས་
ནས་ལྟ་བའི་ཚེ་ནང་དུ་རིན་པོ་ཆེའི་རྒྱན་ཆ་སྣ་ཚོགས་མཆིས། ཁོ་བོ་ནི་ས་ཕྱོགས་གང་
སར་ཉུལ་ཏེ་བདེན་པའི་ལས་བྱེད་པ་དང་བདེན་པའི་ཟས་ཟ་བའི་ལྗོངས་རྒྱུ་བ་ཞིག་
ཡིན་པས། འཁོར་བའི་ཕུན་ཚོགས་ལ་སྔར་ནས་གཞེན་པ་མེད། རིན་ཆེན་རྒྱན་ཆ་
འདི་དག་བདག་ལ་མཁོ་མ་མཆིས་པས། འདི་རྣམས་རྒྱལ་པོར་འབུལ་དུ་ཡོང་ཞེས་
བརྗོད།
ཁོས་རིན་ཆེན་རྒྱན་ཆ་བླུགས་པའི་སྒྲོམ་བུ་དེ་རྒྱལ་པོའི་མདུན་དུ་བཞག་སྟེ་བག་
དང་ལྡན་པའི་སྒོ་ནས་ཕྱིར་ལོག
རྒྱལ་པོས་རྒྱན་ཆའི་སྒྲོམ་བུ་དེ་བསྔོགས་ནས་རེ་རེ་བཞིན་གཟིགས་པའི་ཚེ་དེ་
ཁྲོད་དུ་སྔར་རང་གིས་སྲིད་བློན་ལ་བྱིན་པའི་སྐེ་རྒྱན་དེ་ཡང་ཡོད་པས་ཤིན་ཏུ་ཡ་
མཚན་པར་གྱུར་ཞིང་། དེ་མར་སྲིད་བློན་ཆེད་འབོད་ཀྱིས་ཁོ་ལ་འདི་ནི་བདག་གི་
ཁྱོད་ལ་བྱིན་པའི་སྐེ་རྒྱན་དེ་མ་ཡིན་ནམ་ཞེས་དྲིས།
སྲིད་བློན་གྱིས་སྐེ་རྒྱན་དེ་ལ་ཞིབ་པར་བལྟས་རྗེས་དེ་རང་རེད། སྐེ་རྒྱན་འདི་ཁོ་
བོས་ཁྱིམ་ནང་གི་གླུ་མ་ཞིག་ལ་བྱིན་པ་ཡིན་ཞེས་བརྗོད།
རྒྱལ་པོས་གླུ་མ་དེ་འཕྲལ་དུ་འབོད་ཤོག་ཅེས་གསུངས།
36

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སྲིད་བློན་གྱིས་རྒྱལ་པོའི་བཀའ་བཞིན་རང་ཁྱིམ་གྱི་གླུ་མ་དེ་རྒྱལ་པོའི་དྲུང་དུ་
ཁྲིད་བྱུང་བ་ན། རྒྱལ་པོས་བུད་མེད་དེའི་སྟོད་གོས་ཕུད་ནས་ཕྲག་པར་རྨ་རྗེས་ཡོད་
མེད་ཞིབ་དགོས་པའི་བཀའ་ཕབ།
སྲིད་བློན་གྱིས་རྒྱལ་པོའི་བཀའ་བཞིན་མོའི་སྟོད་གོས་ཕུད་ནས་ལྟ་བའི་ཚེ་ཕྲག་
པར་རྨ་ཤུལ་ཡོད་པས། ཁོས། ཀྱེ། རྒྱལ་པོ་ཆེན་པོ་མཁྱེན། མོའི་ཕྲག་པར་རྨ་ཤུལ་
ཡོད་པ་བདེན་ནོ་ཞེས་བརྗོད།
རྒྱལ་པོ་ན་རེ། བུད་མེད་འདི་ནི་ལྗོངས་རྒྱུ་བས་བདག་ལ་བཤད་པའི་རྫུ་འཕྲུལ་
ཡ་མ་གཟུགས་སྟོན་མཁན་གཏོ་པ་དེ་ཡིན་པ་ར་འཕྲོད་སོང་ཞེས་གསུངས་ནས་དེ་
ཉིན་རང་བུད་མེད་དེ་གྲོང་ཁྱེར་ཕྱི་རོལ་གྱི་ཁྲོན་པའི་ནང་བསྐྱུར་རྒྱུའི་བཀའ་བཅད་
བཏང༌།
དངུལ་མགར་དེ་ནི་རང་གི་གཡོ་ཇུས་ལམ་དུ་ལྷོངས་བའི་དགའ་ཚོར་གྱིས་
མཚན་མོ་གསེར་ཊམ་སྟོང་ཕྲག་གཅིག་ཁུར་ཏེ་གྲོང་ཁྱེར་ཕྱི་རོལ་གྱི་ཁྲོན་པ་སྲུང་
མཁན་དེའི་སར་བསྐྱོད་ནས་ཕན་ཚུན་གཏམ་གྱི་བགྲོ་གླེང་བྱས་ཏེ་བསྡད། མཚན་
མོའི་ཐུན་མཚམས་གཉིས་པའི་མཚམས་སུ་ཁོས་ཁྲོན་སྲུང་བར་སྨྲས་པར། གྲོགས་པོ།
གཞོན་ནུ་མ་འདི་གཏོ་པ་མ་ཡིན། འདི་ནི་བདག་གིས་མོ་ལ་མ་ཉེས་ཁག་གཡོགས་
བྱས་པ་ཡིན། ཞེས་བརྗོད་ནས་བྱ་བའི་སྔ་ཕྱིའི་ཡོང་རྐྱེན་རྣམས་ཞིབ་པར་བཤད། དེ་
ནས་ཁོས་བདག་གིས་ཁྱོད་ལ་གསེར་ཊམ་སྟོང་ཕྲག་གཅིག་སྦྱིན། གཞོན་ནུ་མ་འདི་
བདག་ཁྲིད་དུ་འཇུག ཁྱོད་ལ་ལྟོས་ན་གཞོན་ནུ་འདི་བཅུག་ནས་བཞག་པ་ལས་
དངུལ་འདི་ཕན་པ་ཆེ། དངུལ་འདི་ཙམ་མ་ཟད་སླད་བདག་དང་གཞོན་ནུ་མ་གཉིས་
ཀས་ཁྱོད་ལ་གསོལ་བ་སྨོན་ལམ་འདེབས་ཞེས་བརྗོད།
ཁྲོན་སྲུང་བ་དེས་དངུལ་མགར་གྱི་གཡོ་ཇུས་ལ་ཧང་སང༌། ཁོས་གསེར་ཊམ་
37

༄༅།།མཚན་ཞག་སྟོང་གི་གཏམ་རྒྱུད།
སྟོང་ཕྲག་གཅིག་བླངས་ནས་གཞོན་ནུ་མ་དེ་དངུལ་མགར་ལ་རྩིས་སྤྲོད་བྱས་རྗེས་ཁྱོད་
གཉིས་མྱུར་བར་སོང་ལ། གྲོང་ཁྱེར་ནང་ཀ་ཀོར་ཕྲན་བུ་ཙམ་ཡང་བྱེད་མི་རུང་ཞེས་
བརྗོད། དངུལ་མགར་གྱིས་ཁྲོན་སྲུང་བའི་ངག་བཀོད་བཞིན་གཞོན་ནུ་མ་ཁྲིད་ནས་
ཀ་ཀོར་མེད་པར་མཚན་མོ་དེ་རང་ལ་ཐོན་བསྐྱོད་ཀྱིས་ཤུལ་རིང་ལམ་གྱི་ངལ་བ་སྤྱད་
ནས་རང་ཡུལ་ཏ་ཟིག་ཏུ་བདེ་འབྱོར་བྱུང༌།
བཙུན་མོས་དངུལ་མགར་དང་གླུ་མའི་གཏམ་རྒྱུད་བརྗོད་རྗེས། ཀྱེ། རྒྱལ་པོ་མི་
དབང་ཆེན་པོ་མཁྱེན། གཏམ་རྒྱུད་འདི་ཐོག་ནས་ཁྱེད་ཀྱིས་སྐྱེས་པ་རྣམས་ཀྱི་གཡོ་
སྒྱུའི་བསམ་སྦྱོར་ངན་པ་དེ་མཁྱེན་རྟོགས་ཐུབ་ངེས་རེད། བློན་ཆེན་རྣམས་ཀྱིས་
བདག་ལ་མིང་ཆད་ངན་པ་བཟོ་བའི་བསམ་སྦྱོར་ཡང་དེ་དང་མཚུངས། བདག་ནི་
སླད་རྒྱལ་ཁྲིམས་ཀྱི་མདུན་སར་ཁྲིམས་དཔོན་གྱིས་ཁོ་མོར་བདེན་པའི་རྒྱབ་གཉེར་
བྱེད་རྒྱུར་བསྒུགས་ནས་སྡོད་ཅེས་བརྗོད།
རྒྱལ་པོས་བཙུན་མོའི་གཏམ་དེ་གསན་པ་དང་བདེན་པར་སྙམ་ནས་ཁྲི་སྲས་ལ་
སྲོག་ཁྲིམས་གཅོད་རྒྱུའི་བཀའ་བཅད་སླར་གསོ་མཛད་ནས་ཁྲི་སྲས་སྲོག་ཐོག་གཏོང་
རྒྱུའི་བཀའ་བསྒྲགས།
བློན་ཆེན་ལྔ་པའི་གཏམ་རྒྱུད།
བློན་ཆེན་རྣམས་ལ་ཁྲི་སྲས་ལ་སྲོག་ཁྲིམས་གཅོད་རྒྱུའི་རྒྱལ་པོའི་བཀའ་བཅད་
ཚར་ལྔ་པ་འབྱོར་ཉིད། བློན་ཆེན་ལྔ་པ་དེས་རང་རྒོད་འཇོན་རློམ་གྱིས་རྒྱལ་པོའི་དྲུང་
དུ་སོང་ནས་ས་ཐོག་ཏུ་འོ་སྦྱོར་བའི་གུས་ཕྱག་བཙལ་རྗེས། ཀྱེ། རྒྱལ་པོ་ཆེན་པོ། ཁྲི་
38

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་ཡངས་པར་མཛོད་ཅིག བློ་ཐུང་འཚབ་
འཚུབ་ཆེ་ན་འགྱོད་པ་རྟས་མི་ཟིནན། བྱ་བ་འདིའི་ཐད་རྒྱལ་པོའི་ཐུགས་ཇུས་ཉེས་ན་ཚེ་
གང་མི་དགོད་པའི་སྐྱེ་བོའི་ལམ་དུ་འཇུག་སྲིད་པ་ཡིན་ཞེས་བརྗོད།
རྒྱལ་པོས་དོན་དེ་ཅི་ཟེར་བ་ཁྱོད་ཀྱིས་བདག་ལ་ཤོད་ཅིག་གསུངས།
ཚེ་གང་མི་དགོད་པའི་སྐྱེ་བོའི་གཏམ་རྒྱུད།
སྔར་ས་ཁང་ས་ཞིང་དང་། རྟ་དྲེལ། འཁོར་ལོའི་རིགས། བྲན་གཡོག་སོགས་
ཤིན་ཏུ་མང་པོ་བདག་གིར་བཟུང་བའི་སྐྱེ་བོ་འབྱོར་ལྡན་པ་ཞིག་ཡོད། ཁོ་ནི་བདེ་
སྐྱིད་ཟད་མི་ཤེས་པའི་ལོངས་སྤྱོད་ཀྱི་འཚོ་བས་མི་ཚེ་འཁྱོལ། འཆི་ཁར་ཕྲུ་གུ་བུ་
གཅིག་རང་བྱུང་བ་དེ་ནར་གསོན་མཚམས་ཕ་ཡི་ཤུལ་བཞག་རྒྱུ་ནོར་རྣམས་བདག་ཏུ་
བཟུང་ནས་བག་མེད་རྒྱས་སྤྲོས་ཀྱི་འཚོ་བར་ལོངས་སུ་སྤྱད། ཁོས་རྟག་ཏུ་གླུ་གར་རོལ་
རྩེད་སྟོན་པའི་གནས་ལ་སོང་སྟེ་རྩེད་འཇོ་དང་དགའ་མགུར་སྤྱོད་པར་བྱེད། གཞན་
དུ་ན་ཁོ་ནི་སེམས་པ་བཟང་ཞིང༌། ལག་གཏོང་ལ་ཡངས་པས་རྒྱུ་ནོར་རྣམས་ཆུ་ལ་
སྤྱོད་པ་ལྟར་བསྟོར། རིང་པོར་མ་ཐོགས་པར་ཕའི་ཤུལ་བཞག་རྒྱུ་དངོས་རྣམས་ཟད།
ཁོས་བྲན་གཡོག་དང་ཁྱིམ་གྱི་འཛིན་ཆས་རྣམས་རེ་རེ་བཞིན་བཙོངས་ཏེ་འཚོ་
ཐབས་བྱས་པས་མཐར་ཁྱིམ་ནང་གི་དངོས་པོ་ཐམས་ཅད་ཟད་དེ་ཆགས་རྟེན་བྲལ་
བའི་་དབུལ་པོ་ཉམ་ཐག་ཅིག་ཏུ་གྱུར། ད་ནི་ངལ་ལས་བྱས་ཏེ་འཚོ་ཐབས་བྱེད་རྒྱུ་
ལས་མ་འདས་གཤིས་ཁོས་འབྱོར་ལྡན་རྣམས་ཀྱི་མི་ལག་ཏུ་སོང་ནས་འཚོ་བ་བསྐྱལ།
དེ་ལྟར་དཀའ་བ་ཁྱད་བསད་ཀྱིས་ངལ་ལས་བྱས་ཏེ་ལོ་གཅིག་སོང་བའི་ཉིན་ཞིག་
39

༄༅།།མཚན་ཞག་སྟོང་གི་གཏམ་རྒྱུད།
ཁོ་གྱང་རྩིག་ཅིག་ཏུ་བསྙེས་ཏེ་མི་ལག་སྐོང་མི་བསྒུགས་ནས་སྡོད་པའི་ཚེ་གྱོན་གོས་
བཟང་ཞིང༌་། བཞིན་རས་བག་དྲོ་བའི་རྒད་པོ་ཞིག་ཁོའི་འགྲམ་དུ་ཡོང་ནས་ཁ་
གཏམས་པ་ན། ཁོ་ནི་ཡ་མཚན་པར་གྱུར་ནས་བགྲེས་སོང་ཁྱེད་ཀྱིས་བདག་ངོ་ཤེས་
སམ་ཞེས་བརྗོད།
རྒད་པོ་ན་རེ། བདག་གིས་ཁྱོད་ངོ་མི་ཤེས། བུ་ཁྱོད་ད་ཆ་དབུལ་ཞིང་ཕོངས་
ནའང་ཁྱོད་ཀྱི་ལུས་ཐོག་ཏུ་བསོད་ནམས་དབང་ཐང་ཅན་གྱི་ཤུལ་རྗེས་ཡོད་པ་ཁོ་བོས་
མཐོང་།
གཞོན་ནུ་ན་རེ། འདི་ནི་སྔོན་ལས་ཀྱི་བསྐོས་ཐང་ཡིན། ཁྱེད་ལ་མི་ལག་དགོས་
སམ།
རྒད་པོ་ན་རེ། བདག་གི་ཁྱིམ་དུ་ལས་ཀ་ཙག་ཙིག་འདྲ་ཡོད་པས། ཁྱོད་མི་ལག་
ཏུ་འགྲོའམ།
གཞོན་ནུ་ན་རེ། ཁྱེད་ཀྱི་ཁྱིམ་དུ་ལས་ཅི་ཡོད་པ་བདག་ལ་གསུངས་བར་ཞུ།
རྒད་པོ་ན་རེ། བདག་གི་ཁྱིམ་དུ་རྒན་རྒོན་བཅུ་ཡོད་པ་དེ་དག་ལ་ཁྱོད་ཀྱིས་
གཡོག་རྒྱུག་དགོས་པ་ཡིན། ང་ཅག་གིས་ཁྱོད་ལ་ཟས་གོས་ལྡེང་ངེས་སྦྱོར་རྒྱུ་དང་གླ་
ཆ་སྤྲོད་རྒྱུ་ཕུད། ད་དུང་ཁྱོད་རང་ལ་རྔན་པ་གྱ་ནོམ་པ་སྟེར་རྒྱུ་ཡིན། ངེས་མེད་ད་
ཐེངས་ནས་ཁྱོད་ལ་བདེ་སྐྱིད་ཀྱི་བགོ་སྐལ་སླར་གསོ་ཡོང་བ་ཡང་སྲིད།
གཞོན་ནུ་ན་རེ། ཁོ་བོས་བགྲེས་སོང་ཁྱེད་ཀྱི་བཀའ་བཞིན་ཞུའོ། །
རྒད་པོ་ན་རེ། བདག་ལ་ཆ་རྐྱེན་ཞིག་ཡོད་པ་ཁྱོད་ཀྱིས་སྒྲུབ་དགོས་པ་ཡིན།
གཞོན་ནུ་ན་རེ། ཆ་རྐྱེན་གང་ཡིན་པ་བདག་ལ་གསུངས་བར་ཞུ།
རྒད་པོ་ན་རེ། ཁྱོད་ཀྱིས་ང་ཅག་རྣམས་ཀྱི་གསང་བ་ཅི་ནས་ཀྱང་སྲུང་དགོས་
པ་ཡིན། ང་ཅག་རྣམས་ཡིད་སྐྱོ་ནས་ངུ་བའི་དུས་སུ་ཁྱོད་ཀྱིས་ངུ་བའི་རྒྱུ་མཚན་འདྲི་
40

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
མི་རུང་།
གཞོན་ནུ་ན་རེ། བདག་གིས་འདྲི་བར་མི་བྱེད།
རྒད་པོ་ན་རེ། ཨཱ་ལཱ་ཐུགས་རྗེ་ཅན་གྱིས་ལམ་བསྟན་པས། །ད་ནི་ཁྱོད་ང་དང་
མཉམ་དུ་ཤོག་ཅེས་བརྗོད།
དེ་ནས་རྒད་པོས་གཞོན་ནུ་ཁྲུས་ཁང་དུ་ཁྲིད་ནས་ལུས་པོ་ལེགས་པར་བཀྲུས་
ཤིང༌། ལུས་གང་གསར་བརྗེས་ཀྱིས་ཁྱིམ་དུ་ཁྲིད། མཁར་ཁྱིམ་དེ་ནི་སྲ་ཞིང་བརྟན་
ལ་བརྗིད་ཆགས་པ། རྒྱ་ཆེ་བ། ནང་དུ་ཁང་ཁྱིམ་དུ་མ་དང་ལྡན་པ། ཁྱམས་ཆེན་
སོ་སོའི་ནང་ལུ་མའི་རྫིང་བུ་རེ་ཡོད་པ་དེ་དག་ནང་བྱ་དང་བྱིའུ་གསོས་ནས་ཡོད་པ།
ཁྱིམ་གྱི་ཕྱི་རོལ་ཏུ་སྐྱེད་ཚལ་གྱིས་ཀུན་ནས་མཛེས་པར་བྱས། རྒད་པོས་གཞོན་ནུ་
དེ་ཁྱམས་ཆེན་ཞིག་གི་ནང་དུ་ཁྲིད་པ་ན། དེའི་ནང་གཡང་ཊིའི་རྡོ་གཅལ་བསྒྲིགས་
པའི་ཐོག་རྒྱ་རུམ་གྱི་ས་སྟན་བཏིང་ནས་ཡོད་པ། གསེར་ཤན་ཅན་གྱི་གཡུ་རྩིའི་གནམ་
གཅལ་ནས་མིག་གིས་མི་བཟོད་པའི་འོད་ཟེར་འཕྲོ་བ། དེའི་ནང་ལོ་ན་བདུན་ཅུར་
སླེབས་པའི་རྒད་པོ་བཅུ་ཕྲག་གཅིག་ཡོད་པ། དེ་རྣམས་ཚང་མས་ལུས་ལ་མྱ་ངན་
གྱི་ཆས་གོས་གྱོན་ཞིང་། གཅིག་གི་ངོ་ལ་གཅིག་གིས་བལྟས་ནས་ངུ་བཞིན་དུ་མཆིས་
པ་ན། ཁོ་ནི་ཡ་མཚན་དུ་གྱུར་ནས་ངུ་དོན་ཅི་ཡིན་འདྲི་བར་འདོད་ཀྱང་རྒན་པོས་
བཏོན་པའི་ཆ་རྐྱེན་དེ་དྲན་ནས་འདྲི་མི་ནུས། དེ་ནས་རྒད་པོ་དེས་གསེར་ཊམ་སྟོང་
ཕྲག་གསུམ་བླུགས་པའི་སྒྲོམ་བུ་ཞིག་ཁོ་ལ་སྤྲད་དེ་སྨྲས་པར། ཁྱོད་ཀྱིས་འདི་ནང་གི་
དངུལ་རྣམས་སྤྱད་དེ་ང་ཅག་ལ་འཚོ་བ་སྦྱོར་ཞིག་ཅེས་བརྗོད།
དུས་དེ་ནས་བཟུང་གཞོན་ནུ་དེས་རྒད་པོའི་མངག་བྱ་ལྟར་རྒན་རྒོན་དེ་རྣམས་
ལ་ལྟ་སྐྱོང་བྱེད་རྒྱུའི་འགན་བླངས་ཏེ་ཁྱིམ་ཚང་དེའི་ནང་མཉམ་དུ་བསྡད་ནས་
ཁོང་རྣམས་ལ་བདེ་ཞིང་སྐྱིད་པའི་འཚོ་བ་སྦྱར། ཉིན་ཤས་སོང་མཚམས་རྒན་རྒོན་
41

༄༅།།མཚན་ཞག་སྟོང་གི་གཏམ་རྒྱུད།
དེ་རྣམས་ཀྱི་ཁྲོད་ནས་རྒད་པོ་ཞིག་ནད་ཀྱིས་འདས་གྲོངས་སོང་བས། རྒད་པོ་དེ་
རྣམས་ཀྱིས་འདས་པོའི་ཕུང་བཀྲུས་ནས་པུར་སྒམ་དུ་བླུགས་ཏེ་སྐྱེད་ཚལ་རྒྱབ་མར་
སྦས། ཕྱིས་ལོ་ཤས་ནང་གཞོན་ནུ་མི་ལག་ཏུ་འབོད་མཁན་རྒད་པོ་དེ་མ་གཏོགས་
རྒན་རྒོན་ཚང་མ་རེ་རེ་བཞིན་འདས་གྲོངས་སོང་ནས་མཐར་རྒད་པོ་དང་གཞོན་ནུ་
གཅིག་པུ་ལྷག་པས། ཁོང་གཉིས་གཅིག་ལ་གཅིག་རྟེན་གྱིས་མཉམ་དུ་འཚོ་བ་བསྐྱལ་
ནས་ལོ་ཤས་འདས།
མཐར་རྒད་པོ་དེ་ཡང་ནད་ཀྱིས་བརྡུངས་ཏེ་འཆི་ཁར་ཐུག་པའི་དུས་སུ་གཞོན་
ནུ་དེས་བགྲེས་སོང་མཁྱེན། ཁོ་བོས་མི་ལོ་བཅུ་གཉིས་རིང་འབད་པ་ལྷུར་ལེན་གྱིས་
ཁྱེད་ཅག་གི་བཀའ་བཞིན་ཁྱེད་རྣམས་ལ་སྲི་ཞུ་ཞབས་ཏོག་ཧུར་ཐག་བསྒྲུབས་པ་ཡིན་
ཞེས་བརྗོད།
རྒད་པོ་ན་རེ། ཁྱོད་ཀྱིས་བཤད་པ་བདེན། ཁྱོད་ཀྱིས་ད་བར་ང་ཅག་རྣམས་ལྟ་
སྐྱོང་བྱས་པ་ལེགས། ད་ཆ་ང་རང་མ་གཏོགས་རྒན་རྒོན་རྣམས་ཨཱ་ལཱའི་སྐུ་མདུན་དུ་
སོང་ཟིན་ཞིང་། ང་ཅག་ཀྱང་ནམ་ཞིག་འགྲོ་དགོས་པ་ཡིན།
གཞོན་ནུ་ན་རེ། སྦྱིན་བདག་མཁྱེན། ད་ཆ་ཁྱེད་ནད་གཞི་དྲག་པོས་བརྡུངས་
ནས་འཇིག་རྟེན་ཕ་རོལ་ཏུ་ཕེབས་ཉེའི་མཚམས་འདིར་སྔར་ཁྱེད་ཅག་རྣམས་རྟག་ཏུ་
ཡིད་སྡུག་བསྔལ་གྱིས་མནར་ཏེ་ངུ་འབོད་བྱེད་དོན་ཅི་ཡིན་པ་བདག་ལ་གསུང་བར་
ཞུ།
རྒད་པོ་ན་རེ། བུ་ཁྱོད་བདག་ལ་རྙོག་དྲ་མ་བཟོ། དོན་དེ་ཁྱོད་ཀྱིས་རྟོགས་
དགོས་དོན་མེད། ཁོ་བོས་ཨཱ་ལཱ་ཐུགས་རྗེ་ཅན་ལ་འགྲོ་བ་མི་རྣམས་ལ་བདག་ཚོར་
བྱུང་བའི་ཆགས་སྒོ་འདི་ལྟ་བུ་མི་ཡོང་བའི་སྲུང་སྐྱོབ་མཛད་རྒྱུའི་སྨོན་ལམ་བཏབ་
ཟིན། ཞེས་བརྗོད་ནས་མདུན་གྱི་ཁང་བུ་ཞིག་ལ་མཛུབ་མོ་བཙུགས་ཏེ་སྨྲས་པར། བུ་
42

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཁྱོད་ང་ཅག་གི་ཤུལ་ལམ་དུ་འཇུག་པར་མི་འདོད་ན་ཁང་བུ་འདིའི་སྒོ་མོ་ཅི་ནས་ཀྱང་
འབྱེད་མི་རུང་། གལ་ཏེ་ཁྱོད་ང་ཅག་རྣམས་དང་འདྲ་བའི་ཆགས་སྒོ་ལེན་བསམས་ན་
ཁང་བུ་འདིའི་སྒོ་མོ་ཕྱེ་ནས་ལྟོས་དང་ངེད་རྣམས་ཀྱི་གནས་ཚུལ་ཤེས་ཐུབ། འོན་ཀྱང་
སྐབས་དེར་ཁྱེད་འགྱོད་ཀྱང་ཕྱིས་པ་ཡིན་ཞེས་བརྗོད།
རྒད་པོ་ནད་གཞི་ཇེ་སྡུག་ཇེ་ལོད་དུ་སོང་ནས་མཐར་ཚེ་ལས་འདས། གཞོན་
ནུ་དེས་རྒད་པོའི་ཕུང་པོར་བྱི་དོར་བྱས་ནས་པུར་སྒམ་དུ་བཅུག་སྟེ་སྐྱེད་ཚལ་ནང་ཟླ་
གྲོགས་རྣམས་ཀྱི་འགྲམ་དུ་སྦས།། ད་ནི་ཁྱིམ་དེའི་ནང་གཞོན་ནུ་དེ་གཅིག་པུར་ལུས་
ནས་ཅི་བྱ་གཏོལ་མེད་ཀྱི་གནས་སུ་གྱར། ཁོ་ནི་རྒན་རྒོན་རྣམས་ཀྱི་སྤྱོད་ཚུལ་གྱིས་བློ་
དཀྲུགས་ཏེ་ཡིད་ལ་རྣམ་རྟོག་གི་འཆར་སྒོ་ཅི་ཡང་ཤར། ཉིན་ཞིག་ཁོའི་བློ་ངོར་རྒད་
པོ་འདས་ཁར་ཁང་བུ་ཞིག་གི་སྒོ་འབྱེད་མི་རུང་བའི་མངག་བྱ་བྱས་པ་དྲན་ནས་ཡིད་
ཀྱི་རྣམ་རྟོག་དཔྱོད་པའི་བློ་ཡིས་བསྐུལ་ནས་ཁང་བུ་དེའི་ནང་གསང་དོན་ཅི་ཞིག་
ཡོད་པ་ཅི་ནས་ཀྱང་ཤེས་པར་བྱེད་དགོས་སྙམ་ནས་ཁང་བུ་དེའི་སྒོ་འགྲམ་དུ་སོང་
སྟེ་ལྟ་བའི་ཚེ་སྒོའི་ཕྱོགས་བཞིར་སྒོ་ལྕགས་བཙན་པོས་བཅད་ནས་ཡོད་པ་དང་།
ཀླད་ཐོག་སྡོམ་ཐག་གི་དྲྭ་བས་སྦྲེལ།
ཁོས་ཞིབ་པར་བལྟས་རྗེས་རྒད་པོ་འདས་ཁའི་མངག་བྱ་དྲན་ཏེ་སྒོ་འབྱེད་མི་
ནུས་པར་ཕྱིར་ལོག འོན་ཀྱང་ཁོ་ནི་བློ་ཡིད་མི་བདེ་བར་ཁང་བུ་དེའི་སྒོ་འབྱེད་རྒྱུའི་
བློ་རྟག་ཏུ་ཤར་ཡང་འབྱེད་པར་མི་ནུས། དེ་ལྟར་ཉིན་ཞག་བདུན་གྱི་རིང་ཡིད་གཉིས་
ཀྱི་ཐེ་ཚོམ་མ་ཆོད་པར་ལུས། ཉིན་བརྒྱད་པའི་ཉིན་མོར་གཞོན་ནུ་དེ་ནི་ད་མུས་སུ་
སྡོད་མི་འདོད་པར་ཨ་ལཱའི་བཀའ་བཅད་དང་སྔོན་ལས་ནི་ལྡོག་ཏུ་མེད་པས་བཟང་
ཞན་ཇི་ལྟར་བྱུང་ཡང་ཁང་བུའི་སྒོ་ཕྱེ་ནས་ནང་དུ་གང་ཡོད་པ་ཅི་ནས་ཀྱང་ལྟ་བར་
བྱེད་དོ། ཞེས་ཆིག་ལབ་རྒྱག་བཞིན་ཁང་བུ་དེའི་སྒོ་འགྲམ་དུ་སོང་ནས་སྒོ་ལྕགས་
43

༄༅།།མཚན་ཞག་སྟོང་གི་གཏམ་རྒྱུད།
ཐམས་ཅད་དུམ་བུར་བཅག་སྟེ་ནང་དུ་ཞུགས་སོང་བ་ན། མདུན་དུ་རྐང་ལམ་ཕྲ་མོ་
ཞིག་ཡོད་པ་དེ་བརྒྱུད་ནས་ཆུ་ཚོད་གསུམ་ཙམ་སོང་མཐར་མུ་མཐའ་མི་མངོན་པའི་
རྒྱ་མཚོ་ཆེན་པོ་ཞིག་གི་མདུན་དུ་སླེབས། ཁོ་ནི་ཤིན་ཏུ་ཡ་མཚན་པར་གྱུར་ནས་ཕར་
ལྟ་ཚུར་ལྟ་བྱེད་བཞིན་མཚོ་འགྲམ་དུ་སྡོད་པའི་ཚེ་ན་གློ་བུར་དུ་གུང་ནས་བྱ་རྒོད་ཆེན་
པོ་ཞིག་ཁོའི་འགྲམ་དུ་བབས་པ་དང༌། བྱ་རྒོད་དེས་ཁོ་བཀྱག་སྟེ་ནམ་མཁར་ཕུར་
ནས་ཡུད་ཙམ་སོང་བ་ན་གླིང་ཕྲན་ཞིག་གི་ཐོག་ཏུ་བབས་རྗེས་ཁོ་དེ་གར་བསྐྱུར་ནས་
ཕུར་སོང༌། མི་མེད་གླིང་ཕྲན་ཐོག་གཞོན་ནུ་དེ་གཅིག་པུར་ལུས་པས་འགྲོ་འདུག་མ་
ཤེས་པའི་གནས་སུ་གྱར། ཉིན་ཞིག་ཁོ་པ་མཚོ་ཁད་དུ་ཡིད་མུག་སྟེ་སྡོད་པའི་ཚེ་རྒྱང་
རིང་གི་མཚོ་ཐོག་ནས་ནམ་མཁའི་སྐར་མ་དང་འདྲ་བའི་གྲུ་ཆུང་ཞིག་ཡོང་བ་རིག
ཁོའི་ཡིད་ལ་གྲུ་ཆུང་དེས་རང་ཉིད་སྐྱོབ་པར་ངེས་སོ་སྙམ་ནས་ཡུན་རིང་སྒུག་སྡོད་
བྱས། གྲུ་ཆུང་དེ་ཁད་ཇེ་ཉེ་ཇེ་ཉེར་སོང་ནས་འགྲམ་དུ་སླེབས་པའི་ཚེ་དེ་ནི་བ་སོ་
དང་ཤིང་ནག་ལས་གྲུབ་ཅིང་། ཙན་དན་གྱི་ཀྱ་བ་དང་ཁ་གཅུས་ཡོད་པའི་གྲུ་ཤིན་ཏུ་
བཟང་བ་ཞིག་ཡོད་པ་དེའི་ནང་དཀར་གསལ་ཟླ་ལྟར་མཛེས་པའི་གཞོན་ནུ་མ་བཅུ་
ཕྲག་གཅིག་མཆིས། དེ་རྣམས་གྲུ་ལས་བབས་ཏེ་ཁོའི་འགྲམ་དུ་ཡོང་ནས་ལག་ཏུ་འོ་
སྦྱར་ཏེ་སྨྲས་པར། ཁྱོད་ནི་ང་ཅག་གི་རྒྱལ་མོའི་གོ་མག་རེད། ཅེས་བརྗོད་པ་དང་དེ་
མུར་ཟླ་བའི་ལྷ་མོ་འདྲ་བའི་གཞོན་ནུ་མ་ཡིད་དུ་འོང་བ་ཞིག་འཛུམ་པའི་རྣམ་འགྱུར་
དང་བཅས་ཁོའི་འགྲམ་དུ་ཡོང་སྟེ་ལག་གི་ཁུག་མ་ལས་དཔོན་ཆས་དང་རིན་པོ་ཆེའི་
ཕྲ་རྒྱན་གྱིས་མཛེས་པའི་གསེར་གྱི་ཅོད་པན་ཞིག་བཏོན་ནས་ཁོ་ལ་གཡོགས་རྗེས་གྲུ་
ནང་དུ་གདན་དྲང་ནས་གྲུ་ཁ་བསྒྱུར་ཏེ་བསྐྱོད
གྲུ་ནང་དུ་ཚོན་ཁྲའི་དར་གོས་སྣ་ཚོགས་ཀྱི་ས་སྟན་བཏིང་ནས་ཡོད་པས། ཁོའི་
ཡིད་ལ་སྤྲོས་བཅས་ཀྱི་ཚུལ་འདི་ནི་རྨི་ལམ་ལྟ་བུར་བྱུང་ན་གཞོན་ནུ་མ་འདི་རྣམས་
44

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཀྱིས་བདག་གང་དུ་ཁྲིད་རྒྱུ་ཡིན་ནམ་སྙམ།
གྲུ་ཆུང་མཚོ་ཐོག་ཏུ་བསྐྱོད་བསྐྱོད་ནས་སྐམ་སའི་ཡུལ་ཞིག་ཏུ་སླེབས་པ་དང་
དེ་གར་གྲུ་ཁ་བཀག དེར་ལུས་ལ་གོ་ཆ་བགོས་ཤིང༌། ལག་ཏུ་མཚོན་ཆ་ཐོགས་པའི་
དམག་དཔུང་གྲངས་ལས་འདས་པ་རུ་སྟར་བསྒྲིགས་ནས་ཡོད་པ་དང་ཁོ་ཚོས་གཞོན་
ནུ་དེར་གསེར་གྱི་སྒ་སྲབ་སྤྲས་པའི་རྟ་ཕོ་ལྔ་གྲ་བསྒྲིགས་ནས་ཡོད་པ་དེ་དག་ལས་
གཞོན་ནུ་དེ་བཞོན་པ་གཅིག་ལ་བཅིབས་ཤིང༌། དེ་ཁྲོད་རྣམས་རྗེས་སུ་འབྲངས་ནས་
ཡོང༌། དེའི་ཚེ་དཔུང་གི་ཚོགས་རྣམས་ཀྱང་གཡས་གཡོན་དུ་རུ་བསྒྲིགས་ཏེ་ཐམས་
ཅད་རྔ་རྡུང་དར་འཕྱར་གྱིས་རྔམ་བརྗིད་ལྡན་པའི་སྒོ་ནས་བསྐྱོད། གཞོན་ནུའི་ཡིད་
ལ་འདི་འདྲ་རྨི་ལམ་མམ་ཅི་ཡིན་སྙམ་ནས་བློ་འཁྱོག་ལ་འཆང་བཞིན་དུ་བསྐྱོད།
ཁོ་ཚོ་བསྐྱོད་བསྐྱོད་པའི་མཐར་ཡངས་ཤིང་རྒྱ་ཆེ་བའི་སྤང་གཤོངས་ཤིག་ན་
སླེབས་པའི་ཚེ། དེ་གར་ཕོ་བྲང་ཉམས་དགའ་བ་ཞིག་ཡོད་པ་དེའི་ཕྱོགས་བཞིར་
བསིལ་ལྡན་གྱི་སྤྲོ་ཁང་དང༌། དྲི་མཆོག་ཞིམ་པའི་ནགས་ཚལ། ཤག་ཤག་ཏུ་རྒྱུག་པའི་
ཆུ་ཕྲན། ཀུན་ནས་འཛུམ་པའི་རྩི་ཤིང་མེ་ཏོག གྲེ་འགྱུར་སྙན་དབྱངས་སྒྲོག་པའི་བྱ་
བྱིའུ་སོགས་དགེ་མཚན་དུ་མས་ཕྱུག་པའི་ཡུལ་མཆོག་ཁྱད་པར་ཅན་ཞིག་ཏུ་མཆིས།
དེར་སླེབས་པ་དང་ཕོ་བྲང་ནང་ནས་དཔུང་ཚོགས་གྲོག་མའི་སྤྱིལ་བུ་རྡོལ་བ་
ལྟར་བྱུང་ནས་སྤང་གཤོངས་ཡོངས་སུ་ཁེངས། དེ་མུར་ཁོ་ཚོའི་རྒྱལ་པོ་དེ་ཤེད་བཟང་
གི་རྟ་མཆོག་བཅིབས་ནས་འཁོར་གྱི་ཚོགས་རྣམས་ཁྲིད་དེ་གཞོན་ནུའི་འགྲམ་དུ་བྱོན་
ནས་འཚམས་འདྲི་མཛད། གཞོན་ནུ་དེས་རྟབ་རྟབ་པོར་རྟ་ལས་བབས་རྗེས་རྒྱལ་
པོར་གུས་ལན་ཕུལ། རྒྱལ་པོས་ཁྱོད་ནི་བདག་གི་མགྲོན་དུ་སོང་བས་ཁོ་བོ་མཉམ་དུ་
ཕེབས་ཞེས་གསུངས། མགྲོན་སྦྱིན་གཉིས་རྟ་ལ་བཅིབས་ནས་རྒྱུ་སྐར་བདག་པོ་སྐར་
ཚོགས་ཀྱི་ཁྲོད་དུ་བྱོན་པ་བཞིན་འཁོར་ཚོགས་འབུམ་ཕྲག་གིས་བསྐོར་ནས་ཕོ་བྲང་དུ་
455.་

༄༅།།མཚན་ཞག་སྟོང་གི་གཏམ་རྒྱུད།
བྱོན། དེ་ནས་གཉིས་ཀ་རྟ་ལས་བབས་རྗེས་ལག་བཏང་ནས་གཟིམ་ཆུང་དུ་ཕེབས།
རྒྱལ་པོས་གཞོན་ནུ་དེ་གསེར་གྱི་ཁྲིའུ་ཤིང་ཞིག་གི་ཐོག་སྡོད་དུ་བཅུག་པ་དང་
རང་ཉིད་ཀྱང་དེ་ཡི་འགྲམ་དུ་བསྡད་རྗེས་རང་གི་ངོ་རས་བཤུས་པ་ན། རྒྱལ་པོ་དེ་
ནི་བཞིན་མདངས་རྒྱས་ཤིང་མཛེས་པའི་ཕུལ་དུ་བྱུང་བའི་གཞོན་ནུ་མ་ཞིག་ཏུ་མཆིས།
ཁོས་ཡིད་འོང་གཞོན་ནུ་མ་དང་བརྗིད་ཆགས་རྣམ་པར་བཀྲ་བའི་ཕོ་བྲང་དེ་མཐོང་
བ་ན་ཡིད་ལ་ཟད་མི་ཤེས་པའི་ངོ་མཚར་དང་ཡིད་སྨོན་སྐྱེས། རྒྱལ་མོ་དེས་སྨྲས་པར།
ཁྱོད་གོ་བར་གྱིས་ཤིག བདག་ནི་ཡུལ་འདིའི་རྒྱལ་མོ་ཡིན། ཁྱོད་ཀྱིས་མཐོང་བའི་
དམག་དཔུང་འདི་དག་ཁྲོད་དུ་རྟ་དམག་དང་རྐང་དམག་གང་ཡིན་ལ་མ་ལྟོས་པར་
ཐམས་ཅད་བུད་མེད་རྐྱང་པ་ལས་སྐྱེས་པ་གཅིག་ཀྱང་མེད། ང་ཅག་གི་ཡུལ་འདིར་
སྐྱེས་པ་རྣམས་ནི་ས་ཞིང་འདེབས་ལས་དང༌། ཨར་པོ་རྒྱག་ལས་སོགས་རྒྱལ་འབངས་
མི་སེར་གྱི་འཚོ་ཚིས་དང་འབྲེལ་བའི་ལས་འབའ་ཞིག་བྱེད་པ་ཡིན། སྲིད་གཞུང་གི་
ལས་སྣེ་ཐམས་ཅད་བུད་མེད་ཀྱིས་བཟུང་ནས་རྒྱལ་ཁབ་ཀྱི་བྱ་བ་ཆེ་ཕྲ་ཆུང་གསུམ་
བུད་མེད་ཀྱིས་འཛིན་སྐྱོང་བྱེད་པ་མ་ཟད། དམག་ཞབས་དུའང་འགྲོ་དགོས་པ་ཡིན་
ཞེས་བརྗོད།
རྒྱལ་མོའི་གཏམ་དེ་ཐོས་པ་དང་གཞོན་ནུ་དེ་ཡིད་ལ་ཡ་མཚན་ཆེན་པོ་སྐྱེས།
ཡུད་ཙམ་སོང་བ་ན་ཡུལ་དེའི་སྲིད་བློན་རྒྱལ་མོ་མཇལ་བར་ཡོང་། དེ་ནི་སྐྲ་ལོ་
དཀར་ཞིང༌། བརྗིད་ཉམས་ཆེ་ལ། ཤིན་ཏུ་སྒམ་པའི་ངང་ཚུལ་ལྡན་པའི་རྒན་མོ་
ཞིག་ཏུ་མཆིས། རྒྱལ་མོས་རྒན་མོ་དེ་ལ་ཁྱོད་ཀྱིས་ངེད་གཉིས་ལ་ཁྲིམས་དཔོན་དང་
གཉེན་དཔང་འབོད་དགོས་ཞེས་བརྗོད།
སྲིད་བློན་གྱིས་རྒྱལ་མོའི་བཀའ་བཞིན་ཁྲིམས་དཔོན་དང་གཉེན་དཔང་འབོད་
དུ་སོང༌། རྒྱལ་མོ་དེས་ཞི་ཞིང་དུལ་བའི་ངང་ནས་ཁོ་ལ་བློ་དོགས་བྱེད་མི་དགོས་པའི་
46

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སེམས་གསོ་དང་སྦྲགས་ངག་སྒོ་འཇམ་པོས་ཁྱོད་ཀྱིས་བདག་ཆུང་མར་ལེན་ཨེ་འདོད་
ཅེས་དྲིས།
གཞོན་ནུ་དེས་སྟན་ལས་ལངས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་བཙལ་རྗེས།
ཀྱེ། རྒྱལ་མོ་མི་དབང་ཆེན་པོ་མཁྱེན། བདག་ནི་ཁྱེད་ཀྱི་བྲན་པོ་ལས་ཀྱང་ཕོང་བ་
ཡིན་ཞེས་བརྗོད།
རྒྱལ་མོ་ན་རེ། འདིར་འདུས་གཡོག་དང༌། འཁོར་ཚོགས། རྒྱུ་ནོར་དང་བཅས་
པའི་འབྱོར་ཚོགས་དཔག་ཏུ་མེད་པ་འདི་དག་ཁྱོད་ཀྱིས་མི་རིག་གམ་ཞེས་དྲིས།
གཞོན་ནུ་ན་རེ། བདག་གིས་རིག་གོ
རྒྱལ་མོ་ན་རེ། འདི་རྣམས་ཁྱོད་ཀྱིས་གང་འདོད་པ་སྤྱད་ན་འགྲིག་ཅེས་བརྗོད་
མུར་སྒོ་ལྕགས་བརྒྱབ་པའི་ཁང་བུ་ཞིག་ལ་མཛུབ་མོ་བཙུགས་ནས་ཁྱོད་ཁང་བུ་འདིའི་
སྒོ་འབྱེད་མི་རུང་བ་ལས་གཞན་རྣམས་ཁྱོད་ཀྱི་འདོད་པ་བཞིན་བེད་སྤྱད་ན་འགྲིག
ཁང་བུ་འདི་སྒོ་ཕྱེ་ན་ཁྱོད་བློ་འགྱོད་ཆེན་པོ་ཡོང་ངོ་ཞེས་བརྗོད།
དེའི་ཚེ་སྲིད་བློན་རྒན་མོས་ཁྲིམས་དཔོན་དང་གཉེན་དཔང་ཁྲིད་ནས་སླེབས་
བྱུང་བ་ན། དེ་གཉིས་ཀྱང་རྒན་མོ་སྐྲ་ལོ་ཕྲག་པའི་མཚམས་སུ་གསིགས་པ། བརྗིད་
ཅིང་སྒམ་པའི་ཉམས་དང་ལྡན་པ་ཞིག་མཆིས། རྒྱལ་མོས་གཉེན་ཡིག་བཞག་སྟེ་
གཞོན་ནུ་དང་དངོས་སུ་ཁྱིམ་ཐབ་ཏུ་འབྲེལ་ཞིང༌། གཉེན་སྒྲིག་གི་སྟོན་མོ་རྒྱ་ཆེར་
བཤམས་ཏེ་ཕྱོགས་བཞིའི་མགྲོན་པོ་བོས་ཤིང་། དཔུང་ཚོགས་རྣམས་ཀྱང་དགའ་སྟོན་
ལ་མཉམ་ཞུགས་ཀྱིས་སྔ་ན་མ་གྲགས་པའི་སྟོན་ཆེན་བཤམས།
གཉེན་སྒྲིག་བྱས་རྗེས་གཞོན་ནུ་དང་རྒྱལ་མོ་གཉིས་གཅིག་སེམས་གཅིག་ལ་
ཆགས་པའི་མཛའ་གཅུགས་ཀྱི་ཁྱོ་ཤུག་ཏུ་འབྲེལ་ནས་དགའ་སྐྱིད་ཀྱི་དཔལ་ལ་རོལ་
བཞིན་མི་ལོ་བདུན་ཡུད་ཀྱིས་འདས། ཉིན་ཞིག་གཞོན་ནུའི་ཡིད་ལ་སྒོ་ལྕགས་འབྱེད་
47༡ ..

༄༅།།མཚན་ཞག་སྟོང་གི་གཏམ་རྒྱུད།
མི་རུང་བའི་ཁང་བུ་དེ་དྲན་ནས་འདི་སྙམ་དུ་བསམས་པར། ཁང་བུ་དེའི་ནང་རིན་
ཆེན་གྱི་དངོས་པོ་དམིགས་བསལ་ཅན་ཞིག་མེད་ན་ཆུང་མས་བདག་ལ་སྒོ་འབྱེད་མི་
རུང་བརྗོད་མི་སྲིད་སྙམ་ནས་དེ་མར་སོང་སྟེ་ཁང་བུ་དེའི་སྒོ་འབྱེད་པའི་ཚེ་དེའི་ནང་
སྔར་ཁོ་པ་བཟུང་ནས་གླིང་ཕྲན་ཐོག་སྐྱེལ་མཁན་བྱ་རྒོད་དེ་བཅུག་ནས་ཡོད་པ་རིག
བྱ་རྒོད་དེས་ཁོ་མཐོང་བ་ན་བསོད་ནམས་ཟད་པའི་སྐྱེ་བོ་སྐལ་དམན་ཁྱོད། ད་
ནི་ཁྱོད་ལ་རེ་བ་མི་བྱེད། ཅེས་བརྗོད་པ་དང་ཁོ་ནི་ཤིན་ཏུ་འཇིགས་པར་གྱུར་ནས་
རྟབ་རྟབ་པོར་བྲོས་སོང་བ་ན། བྱ་རྒོད་ཀྱིས་ཁོ་བཟུང་སྟེ་མཁའ་ལ་ཕུར་ནས་ཆུ་ཚོད་
གཅིག་ཙམ་བསྐྱོད་རྗེས་སྔར་ཁོ་པ་བཟུང་བའི་ས་དེར་བབས་ནས་ཁོ་མཚོ་ཁར་བསྐྱུར་
ཏེ་རྒོད་པོ་ཤོག་འགྱུར་དང་བཅས་ཕུར་སོང་།
ཁོ་མཚོ་ཁ་ནས་རིམ་གྱིས་གསོས་མཚམས་སྔར་རྒྱལ་མོའི་ཕོ་བྲང་ནང་རང་གི་
འདོད་པ་ལྟར་དབང་བསྒྱུར་ཞིང་། དཔལ་དང་གཟི་བརྗིད་ལྡན་པའི་འཚོ་བར་སྤྱོད་
པའི་ཚུལ་དེ་དྲན་པའི་མོད་ལ་ཡིད་སྐྱོ་ནས་མིག་ཆུ་ཤོར། ཁོ་ནི་རང་གི་ཆུང་མའི་
འགྲམ་དུ་དུས་ནམ་ཙམ་ལ་སླེབས་ཡོང་ངམ་སྙམ་ནས་རྟག་ཏུ་མཚོ་ཁད་དུ་བསྒུགས་
ནས་ཟླ་གཉིས་ཙམ་འདས།། ཉིན་ཞིག་གི་མཚན་མོ་ཁོ་གཉིད་ཀྱི་སྐལ་བ་མེད་པར་
སྡུག་བསྔལ་གྱི་གཟིར་ནས་སྡོད་པའི་སྐབས་ཁྱོད་ཡིད་མུག་ནས་སྡོད་ཅིག ཁྱོད་ཀྱི་
བདེ་བའི་སྐལ་བ་ཐམས་ཅད་འཇིགས་ཟིན་པས། དེ་སླར་གསོ་བ་ནི་ཤིན་ཏུ་དཀའ་
འོ་ཞེས་པའི་སྒྲ་ཞིག་གློ་བུར་དུ་གྲགས།
སྒྲ་དེ་ཐོས་པ་དང་ཁོའི་རེ་བ་ཐམས་ཅད་སྐད་གཅིག་ལ་ཟད་ནས་ད་ནི་རང་གི་
ཆུང་མའི་འགྲམ་དུ་སླེབས་རེ་མེད་པ་དང་། དཔལ་དང་གཟི་བརྗིད་ལྡན་པའི་སྔར་
གྱི་འཚོ་བ་དེ་ཡང་སླར་གསོ་ཡོང་རེ་བྲལ་བ་རྟོགས། དེ་ནས་ཁོས་སྔར་རྒད་པོ་རྣམས་
སྡོད་པའི་གནས་དེར་ལོག ཁོའི་ཡིད་ལ་རྒད་པོ་རྣམས་ཀྱི་སྐྱིད་སྡུག་དང་ད་ཆ་རང་
48

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ལ་བྱུང་བའི་ཆགས་སྒོ་དེ་ཤིན་ཏུ་འདྲ་ཞིང་། རྒད་པོ་རྣམས་རྟག་ཏུ་ཡིད་སྐྱོ་ནས་ངུ་
བའི་རྒྱུ་མཚན་དེ་རང་ཡིན་པས། ཁོང་རྣམས་ལ་ཡང་ཁག་མེད་པར་སྙམ།
དུས་དེ་ནས་བཟུང་ཁོ་ནི་ཁང་བུ་དེའི་ནང་གྲོགས་མེད་གཅིག་པུར་ཉིན་གང་
སྡུག་བསྔལ་གྱིས་ངུ་བཞིན་སྡོད་ལ་ཟ་བཏུང་གི་རྒྱུན་བཅད་པ་མ་ཟད། ཚེ་གང་
དགོད་ཙམ་མི་བྱེད་པར་བསྡད།
བློན་ཆེན་གྱིས་ཚེ་གང་མི་དགོད་པའི་སྐྱེ་བོའི་གཏམ་རྒྱུད་གླེང་རྗེས། ཀྱེ། རྒྱལ་
པོ་མི་དབང་ཆེན་པོ་མཁྱེན། བྱ་བའི་ལས་ལ་འཚབ་འཚུབ་ཆེས་ན་འགྱོད་པའི་རྒྱུ་ཡིན།
ཁོ་བོས་གཏམ་རྒྱུད་དེ་གླེང་ནས་རྒྱལ་པོའི་ཐུགས་འགྱུར་བའི་རེ་བ་ཡིན་ཞེས་བརྗོད།
བློན་ཆེན་གྱི་གཏམ་དེ་གསན་པ་དང་རྒྱལ་པོའི་ཐུགས་འགྱུར་ནས་ཁྲི་སྲས་ལ་
སྲོག་ཁྲིམས་གཅོད་རྒྱུའི་བཀའ་བཅད་ཕྱིར་བསྡུ་མཛད།
ཉིན་དྲུག་པར་བཙུན་མོས་ལག་ཏུ་རལ་གྲི་རྣོ་དབལ་ཅན་ཞིག་ཐོགས་ནས་རྒྱལ་
པོའི་དྲུང་དུ་སོང་སྟེ། ཀྱེ། རྒྱལ་པོ་ཆེན་པོ་མཁྱེན། ཁྱེད་ཀྱི་བློན་ཆེན་རྣམས་ཀྱིས་
བདག་ལ་སྡང་ཟུག་ཆེན་པོ་བྱེད། ཁོ་པ་ཚོས་རྟག་ཏུ་བུད་མེད་རྣམས་ནི་གཡོ་སྒྱུའི་
བསམ་སྦྱོར་ངན་ཚུལ་བརྗོད་ནས་རྒྱལ་པོའི་ཐུགས་བསླུས་ཏེ་ཁོ་མོའི་ཞུ་བ་ཟློག་པའི་
རེ་བ་བྱེད་ན། བདག་གིས་གཡོག་གདུག་པ་ཅན་གྱི་གཏམ་རྒྱུད་བརྗོད་ནས་སྐྱེས་པ་
རྣམས་ནི་གཡོ་སྒྱུ་ཤིན་ཏུ་ཆེ་ཚུལ་ར་སྤྲོད་བྱེད་ཅེས་བརྗོད།
གཡོག་གདུག་པ་ཅན་གྱི་གཏམ་རྒྱུད།
སྔར་བློ་སྣ་གྲུང་ཞིང་སྣ་མི་སུན་པའི་སྐྱེ་བོ་ཞིག་ཡོད། ཉིན་ཞིག་ཁོ་ཁྲོམ་དུ་འགྲོ་
49

༄༅།།མཚན་ཞག་སྟོང་གི་གཏམ་རྒྱུད།
བའི་སྐབས་ལོ་ཆུང་ཞིག་གིས་སྐད་ཆེན་པོས་གཡོག་དགོས་མཁན་ཡོད་ན་བདག་རང་
ཚོང་རྒྱུ་ཡིན་ནོ།། ཞེས་སྐད་འབོད་བྱེད་པ་ཐོས་པས། ཁོས་ལོ་ཆུང་དེ་ཉོས་ནས་ཁྱིམ་
དུ་ཁྲིད་དེ་བྲན་དུ་བཀོལ། ཉིན་ཞིག་ཁོས་རང་གི་ཆུང་མར་དེང་སང་གནམ་གཤིས་
འཇམ་པས། ཕྱི་ཉིན་ཁྱོད་སྤྱི་གླིང་དུ་སྤྲོ་གསེང་ལ་སོང་ཞེས་བརྗོད།
ཆུང་མས་ལེགས་སོ།། ཞེས་བརྗོད་ནས་ཕྱི་ཉིན་གླིང་ཁར་སྤྲོ་གསེང་དུ་འགྲོ་རྒྱུ་
ཐག་བཅད།
ཁྱིམ་ཐབ་གཉིས་པོའི་གླེང་མོལ་གཡོག་ལོ་ཆུང་དེས་ཐོས་པས། ད་ནི་འགྲིག་
སོང་སྙམ་སྟེ་མཚན་མོ་དེ་རང་ལ་བཟའ་བཏུང་གཡོས་སྦྱོར་གྱིས་དེ་དག་ཁུར་ནས་
སྤྱི་གླིང་དུ་སོང་སྟེ་ཟས་རིགས་དང་ཤིང་འབྲས་རྣམས་ཁག་བགོས་ཀྱིས་ལམ་འགྲམ་
གྱི་སྡོང་པོ་འགའི་འོག་ཏུ་སྦས།
ཕྱི་ཉིན་སྦྱིན་བདག་གིས་གཡོག་དེ་ལ་དེ་རིང་ཁྱོད་ཀྱིས་བཟའ་བཏུང་གི་བྱེ་བྲག་
ཕུན་སུམ་ཚོགས་པ་ཁུར་ནས་ལྕམ་ཆུང་གླིང་གར་སྤྲོ་གསེང་དུ་ཁྲིད་དགོས་པའི་མངག་
བྱ་བྱས། གཡོག་དེས་སྦྱིན་བདག་གི་བཀའ་བཞིན་གཟབ་གཟེངས་ལྡན་པའི་སྒོ་ནས་
ལྕམ་ཆུང་རྟ་ཐོག་ཏུ་བསྐྱོན་ཏེ་གླིང་གར་ཁྲིད། ལམ་བར་དུ་བྱ་རོག་གི་སྐད་ཐོས་པ་
དང་ཁོས་ཁྱོད་ཀྱིས་བཤད་པ་བདེན་ཞེས་ལན་འདེབས་བྱས།
ལྕམ་ཆུང་ན་རེ། ཁྱོད་ཀྱིས་བྱ་ཡི་སྐད་རིགས་ཤེས་སམ།
གཡོག་ན་རེ། བདག་གིས་ཤེས།
ལྕམ་ཆུང་ན་རེ། བྱ་རོག་གིས་ཅི་ཟེར་རམ།
གཡོག་ན་རེ། ཤིང་གི་སྡོང་པོ་འདིའི་འོག་ཏུ་ཟས་རིགས་བཞག་ཡོད་པས། ཁྱོད་
ཅག་ཟ་བར་གྱིས་ཤིག་ཟེར།
ལྕམ་ཆུང་ན་རེ། ཁྱོད་ཀྱིས་བྱ་ཡི་སྐད་རིགས་ཤེས་པ་དེ་ཤིན་ཏུ་ལེགས།
50

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ལྕམ་ཆུང་དེས་ཤིང་སྡོང་གི་འགྲམ་དུ་སོང་ནས་ལྟ་བའི་ཚེ་བྱ་རོག་གིས་བཤད་པ་
བཞིན་སྡོང་པོའི་འོག་ཏུ་ཟས་རིགས་ཡོད་པ་རིག་པ་ན། དཔོན་གཡོག་གཉིས་བཟའ་
བཏུང་ལ་ཚིམ་པར་སྤྱད་པས་ལྕམ་ཆུང་གི་ཡིད་ལ་མི་ཟད་པའི་ཡ་མཚན་སྐྱེས་ནས་
རང་གི་གཡོག་དེས་བྱ་ཡི་སྐད་རིགས་ཤེས་པའི་ཡིད་ཆེས་རྙེད། དེ་ནས་དཔོན་གཡོག་
གཉིས་གླིང་གའི་ནང་རྐང་འཆམ་དུ་བསྐྱོད་པ་ན་བྱ་རོག་གིས་སླར་ཡང་སྐད་གྲགས་
པ་ན་གཡོག་དེས་ཁྱོད་ཀྱིས་བཤད་པ་བདེན་ཞེས་བརྗོད།
ལྕམ་ཆུང་ན་རེ། བྱ་རོག་གིས་ཅི་ཟེར་རམ།
གཡོག་ན་རེ། བྱ་རོག་དེས་ཤིང་གི་སྡོང་པོ་འདིའི་འོག་ན་ཆང་རག་བཞག་ཡོད་
པས། ཁྱོད་ཅག་འཐུང་བར་གྱིས་ཤིག་ཟེར།
ལྕམ་ཆུང་དེས་གཡོག་དང་མཉམ་དུ་ཤིང་སྡོང་དེའི་འགྲམ་དུ་སོང་བ་ན་དངོས་
གནས་དེ་གར་ཆང་རག་བཞག་ཡོད་པས་ལྕམ་ཆུང་དེ་ཡ་མཚན་ཤིན་ཏུ་ཆེན་པོ་བྱུང་
བ་མ་ཟད། རང་གི་གཡོག་དེ་ལ་ཡིད་སྨོན་ཆེན་པོ་སྐྱེས། ཁོང་དེ་གར་བསྡད་ནས་
ཆང་རག་བཏུང་རྗེས་དཔོན་གཡོག་གཉིས་དལ་བུ་དལ་བུར་གླིང་གའི་ནང་རྐང་
འཆམ་དུ་འགྲོ་བའི་ཚེ་ན་བྱ་རོག་དེས་སྐད་གྲགས་བྱུང་བ་ན། གཡོག་དེས་སྔར་ལྟར་
ཁྱོད་ཀྱིས་བཤད་པ་བདེན་ནོ་ཞེས་བརྗོད།
གཡོག་ན་རེ། བྱ་རོག་གིས་ཤིང་གི་སྡོང་པོ་འདིའི་འོག་ཏུ་ཤིང་ཏོག་བཞག་ཡོད་
པས། ཁྱོད་ཅག་ཟ་བར་གྱིས་ཤིག་ཟེར།
དཔོན་གཡོག་གཉིས་ཤིང་སྡོང་དེའི་འགྲམ་དུ་སོང་བ་ན་དངོས་གནས་དེ་གར་
ཤིང་ཏོག་བཞག་ཡོད་པས་ལོངས་སུ་སྤྱད། ཁོང་གཉིས་པོ་ཤིང་ཏོག་བཟས་རྗེས་གླིང་
གའི་ནང་རྐང་འཆམ་དུ་འགྲོ་བའི་ཚེ་བྱ་རོག་དེས་སླར་ཡང་སྐད་གྲགས་པ་ན་གཡོག་
དེས་རྡོ་བརྒྱབ་པས། ལྕམ་ཆུང་གིས་ཁྱོད་ཅིའི་ཕྱིར་བྱ་རོག་ལ་རྡོ་རྒྱག་པ་ཡིན། དེས་
51

༄༅།།མཚན་ཞག་སྟོང་གི་གཏམ་རྒྱུད།
ཅི་ཟེར་ཞེས་དྲིས།
གཡོག་ན་རེ། ད་ལན་བྱ་རོག་གི་གཏམ་དེ་ཁྱེད་ལ་ཞུ་མི་རུང་།
ལྕམ་ཆུང་ན་རེ། ངེད་གཉིས་དབར་གསང་བ་བྱེད་དགོས་དོན་མེད་པས། བྱ་
རོག་དེས་གང་ཟེར་བ་ཁྱོད་ཀྱིས་བདག་ལ་ཤོད་ཅིག
གཡོག་ན་རེ། བྱ་རོག་གི་གཏམ་དེ་ཁྱེད་ལ་ཞུ་མི་ནུས།
ལྕམ་ཆུང་དེ་ཤེས་འདོད་ཀྱིས་བློ་ཡིད་ཤིན་ཏུ་འཚབ་པར་གྱུར་ནས་གཡོག་དེར་
བྱ་རོག་གི་ཅི་ཟེར་བ་ཁོ་མོར་མ་བཤད་ན་མི་འགྲིག་ཅེས་མཐའ་བཀག་བཏང༌།
གཡོག་ན་རེ། བྱ་རོག་དེས་ཁོ་བོར་སྦྱིན་བདག་བཀྲོངས་ནས་ལྕམ་ཆུང་ཁྱོད་ཀྱི་
ཆུང་མར་ལེན་ཟེར།
གཏམ་དེ་ཐོས་པ་དང་ལྕམ་ཆུང་དེ་དགོད་ཆེན་པོ་ཤོར་ནས་ས་ཐོག་ཏུ་འདྲེ་
ལོག་རྒྱག་བཞིན་གཡོག་ལ་སྨྲས་པར། བྱ་བ་འདི་སླ་ཡིས་ཁོ་མོས་ཁྱོད་ལ་རོགས་ཟླ་
བྱེད་ཅེས་བརྗོད།
དཔོན་གཡོག་གཉིས་སྦྱིན་བདག་དགྲོང་བའི་གྲོས་བྱེད་པའི་ཚེ། གློ་བུར་སྦྱིན་
བདག་དེ་གར་སླེབས་ནས་གཡོག་ངན་ཁྱོད་ཅིའི་ཕྱིར་བདག་གི་ལྕམ་ས་ཐོག་ཏུ་འགྱེལ་
ལོག་ནས་ངུ་འཇུག་པ་ཡིན་ཞེས་བསྡིགས།
གཡོག་ན་རེ། ཀྱེ། སྐུ་ངོ་ཆེན་མོ་མཁྱེན། ལྕམ་ཆུང་ཤིང་རྩེ་ནས་ལྷུངས་ཏེ་འཆི་
སོང་བ་ཡིན་ཡང་ཨཱ་ལཱའི་ཐུགས་རྗེས་འཆི་བ་ལས་གསོས་ཏེ་ས་ཐོག་ཏུ་ངལ་གསོས་
ནས་བཞུགས་པ་ཡིན།
ལྕམ་ཆུང་དེས་རང་གི་བཟའ་ཟླ་མདུན་དུ་སླེབས་པ་མཐོང་བ་དང་མོས་ཟུག་རྔུ་
མི་བཟོད་པའི་ཚུལ་གྱིས་ས་ལས་ལངས་ཏེ་ཀྱི་ཧུད། བདག་གི་མཛའ་བོ་མཁྱེན། ཁོ་
མོ་ནི་བརྡབས་པའི་ཟུག་རྔུ་དྲག་པས་ད་ནི་འཆི་བར་ངེས་སོ་ཞེས་ཆོ་ངེ་དྲག་པོ་བཏོན།
52

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཚུལ་དེ་མཐོང་བས་སྦྱིན་བདག་དེ་ནི་ཡིད་ལ་དངངས་འཚབ་ཆེན་པོ་བྱུང་ནས་
གཡོག་དེ་ལ་ཁྱོད་མགྱོགས་པོ་ལྕམ་ཆུང་གི་བཞོན་རྟ་ཁྲིད་ཤོག ཅེས་བརྗོད་ནས་མོ་
རྟ་ལ་བསྐྱོན་ཏེ་དཔོན་གཡོག་གཉིས་ཀྱིས་རྟ་ཁ་ཁྲིད་ནས་ཁྱིམ་དུ་ལོག ལམ་བར་དུ་
སྦྱིན་བདག་གིས་མོ་ལ་ཁྱོད་སེམས་སྡུག་མ་བྱེད། ཨཱ་ལཱའི་ཐུགས་རྗེས་གཟིགས་ནས་
མགྱོགས་པོ་དྲག་སྐྱེད་ཡོང་ངེས་ཞེས་སེམས་གསོའི་གཏམ་མང་དུ་བརྗོད།
བཙུན་མོས་གཡོག་གདུག་པ་ཅན་གྱི་གཏམ་རྒྱུད་གླེང་རྗེས་ངུ་ཅོ་དིར་དིར་དུ། ཀྱེ།
རྒྱལ་པོ་མི་དབང་ཆེན་པོ་མཁྱེན། འདི་ནི་སྐྱེས་པ་གཡོ་སྒྱུ་ཆེ་བའི་དཔང་རྟགས་ཡིན།
རྒྱལ་པོ་ཆེན་པོས་བློན་ཆེན་རྣམས་ཀྱི་ངག་ལ་གསན་ནས་བདག་ལ་སྡུག་ཐང་གཅོད་
པ་མི་རིགས་སོ་ཞེས་བརྗོད།
རྒྱལ་པོས་རང་གི་བཙུན་མོ་ངུ་བར་མི་བཟོད་པར་སྔར་གྱི་བཀའ་བཅད་སླར་
གསོ་མཛད་ནས་ཁྲི་སྲས་སྲོག་ཐོག་གཏོང་རྒྱུའི་བཀའ་ཕབ།
བློན་ཆེན་དྲུག་པའི་གཏམ་རྒྱུད།
བློན་ཆེན་རྣམས་ལ་ཁྲི་སྲས་ལ་སྲོག་ཁྲིམས་གཅོད་རྒྱུའི་རྒྱལ་པོའི་བཀའ་བཅད་
ཐེངས་དྲུག་པ་འབྱོར་རྗེས་བློན་ཆེན་དྲུག་པ་དེས་རྒྱལ་པོའི་དྲུང་དུ་སོང་ནས་ས་ཐོག་
ཏུ་འོ་སྦྱོར་བའི་གུས་ཕྱག་ཕུལ་རྗེས། ཀྱེ། རྒྱལ་པོ་ཆེན་པོ་མཁྱེན། ཁྲི་སྲས་ལ་སྲོག་
ཁྲིམས་གཅོད་རྒྱུའི་སྐོར་ལ་བདག་གིས་ཟོལ་མེད་ཀྱི་གཏམ་ཚིག་འགའ་ཞུ་རྒྱུ་ཡིན་པས།
རྒྱལ་པོ་ཆེན་པོས་ཁྲི་སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་ཡངས་བར་མཛོད།
ཅིའི་ཕྱིར་ཞེ་ན། འཇིགས་རྟེན་ཐོག་རྫུན་གྱི་རིགས་ནི་ཕུགས་མི་བརྟན་ཞིང༌། བདེན་
53

༄༅།།མཚན་ཞག་སྟོང་གི་གཏམ་རྒྱུད།
པ་ནི་ཇི་ཙམ་དཔྱད་པས་ཇེ་གསལ་ཇེ་གསལ་དུ་འགྲོ་བས་ན་མཐར་རྫུན་གྱི་སྨག་རུམ་
བདེན་པའི་འོད་ཀྱི་འཇིག་པར་ངེས། གནའ་བོའི་དུས་ནས་ད་ལྟའི་བར་བུད་མེད་ཀྱི་
གཡོ་སྒྱུ་ནི་ཐོས་པ་ཙམ་གྱི་སྐྱི་གཡའ་དགོས་པ་ཞིག་མཆིས་ཤིང༌། དེ་དག་སྔར་གྱི་ལོ་
རྒྱུས་སུའང་མང་དུ་ཁོད། བདག་གིས་ཐོས་པ་ལྟར་ན་ས་སྐྱོང་རྒྱལ་པོ་དང༌། ཞི་དྲག་
བློན་པོའི་ཚོགས་དང་། མི་དྲག་དཔོན་རིགས་དང་བཅས་པ་བུད་མེད་ཀྱི་གཡོ་སྒྱུས་
བསླུས་པ་ཤིན་ཏུ་མང་ཞེས་བརྗོད།
རྒྱལ་པོས་དེ་སྐོར་གྱི་གཏམ་རྒྱུད་གང་ཡོད་པ་ཁྱོད་ཀྱིས་བདག་ལ་ཤོད་ཅིག་
གསུངས།
བུད་མེད་གཅིག་དང་དེ་ལ་ཆགས་པའི་སྐྱེས་པ་ལྔའི་གཏམ་རྒྱུད།
སྔར་ཚོང་པའི་བུ་མོ་ཞིག་ཡོད། མོ་གཉེན་སྒྲིག་བྱས་རྗེས་ཟླ་བོ་རྟག་ཏུ་ཡུལ་
གཞན་ལ་ཚོང་གི་འདུ་འགོད་བྱེད་པར་འགྲོ་བ་ཡིན། ཐེངས་ཤིག་ཚོང་པ་ཐག་རིང་
གི་ཡུལ་ཞིག་ལ་ཚོང་དུ་སོང་ནས་ཡུན་རིང་ལོག་ཡོང་མཁན་མེད་པས། མོ་ནི་ཉིན་
མཚན་དུས་དྲུག་ཏུ་རང་གི་ཟླ་བོ་དྲན་ནས་ཡིད་བློང་བློང་པོར་གྱུར་ཏེ་འཚོ་བ་ཡང་
ཁྲིགས་ཆགས་ཤིག་མ་བྱུང༌། མོའི་ཁྱིམ་དུ་ཚོང་རིགས་ཀྱི་རྒྱུད་ལས་མཆེད་པའི་
སྤྱང་གྲུང་གཉིས་འཛོམས་ཀྱི་གཡོག་ན་གཞོན་ཞིག་ཡོད། ཁོ་ལ་ཁྱིམ་བདག་མ་དེས་
གཅེས་སྐྱོང་ཤིན་ཏུ་ཆེན་པོ་བྱེད། ཉིན་ཞིག་གཡོག་ན་གཞོན་དེས་ཕྱི་ལ་སྐྱེ་བོ་གཞན་
དང་འཁྲུག་པ་བརྒྱབ་ནས་ཁྲིམས་ལ་ཐུག་སྟེ་ཡུལ་དེའི་སྤྱི་ཁྱབ་ཀྱིས་བཙོན་དུ་བཅུག
གནས་ཚུལ་དེ་ཁྱིམ་བདག་མའི་རྣ་བར་ཐོས་པས་མོ་ནི་ཁྲོས་འཁྲུགས་ཏེ་ཡིད་སྨྱོ་བླ་
54

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཅན་དུ་གྱུར་ལ་ཉེ། ཕྱིས་མོས་རྣམ་སྟོན་རྒྱན་སྤྲོས་ཀྱིས་ལུས་ཤིན་ཏུ་མཛེས་པར་བཅོས་
ནས་ལྡེམ་འགྱུར་དང་བཅས་ཏེ་ཡུལ་དེའི་སྤྱི་ཁྱབ་སར་སོང་ནས་སྨྲས་པར། བདག་གི་
གཅུང་པོ་སྐྱེ་བོ་གཞན་དང་འཁྲུག་པ་ཤོར་ནས་དཔང་མིས་ཞུ་རྫུས་བྱས་རྐྱེན་ཁོ་ལ་མ་
ཉེས་ཁག་གཡོགས་བྱུང་སྟེ་སྐུ་ངོ་ཁྱེད་ནས་འཛིན་བཅངས་ཀྱིས་བཙོན་འཇུག་མཛད་
འདུག་ན། ཁོ་མོར་བརྟེན་ཡུལ་གཅུང་པོ་འདི་རང་ལས་མེད་པས་བདག་མོ་གུམ་དུ་
ལུས་སོང་བ་ཁྱེད་ཀྱིས་བྱམས་སྙིང་ལ་གཟིགས་ནས་ཁོ་གུ་ཡངས་གློད་བཀྲོལ་ཡོང་བ་
མཛོད་ཅེས་བརྗོད།
སྤྱི་ཁྱབ་ཀྱིས་མོ་ལ་ཆགས་པའི་མིག་གིས་ལྡིར་ནས་སྨྲས་པར། ཁྱེད་བདག་གི་
གཟིམས་ཆུང་དུ་ངང་ཙམ་བསྒུགས་ནས་སྡོད། བདག་གིས་གཡོག་ཅིག་ཁྱོད་ཀྱི་གཅུང་
པོ་འབོད་ལ་གཏོང༌། ཁོ་སླེབས་མཚམས་ཁྱོད་ཀྱིས་ཁྲིད་སོང་ན་འགྲིག་ཅེས་བརྗོད།
ཁྱིམ་བདག་མ་ན་རེ། སྐུ་ངོ་མཁྱེན། ཨཱ་ལཱ་ནི་བདག་གི་སྐྱབས་གནས་འབའ་
ཞིག་ཡིན། ཆ་རྒྱུས་མེད་པའི་བདག་འདྲའི་བུད་མེད་ཅིག་གིས་གཞན་གྱི་ཁང་བུའི་
ནང་གང་བྱུང་འགྲོ་འདུག་བྱེད་པ་ཅི་ལ་རུང་།
སྤྱི་ཁྱབ་ན་རེ། ཁྱོད་གཟིམ་ཆུང་ནང་སོང་ན་བདག་གིས་ཁོ་གློད་བཀྲོལ་གཏོང་
བ་ཡིན།
ཁྱིམ་བདག་མ་ན་རེ། སྐུ་ངོ་ཁྱེད་བརྩེ་དགར་རོལ་འདོད་ན་བདག་གི་ཁྱིམ་དུ་
ཕེབས་ཚེ་ཉིན་གང་བཞུགས་ཆོག་པ་ཡིན།
སྤྱི་ཁྱབ་ན་རེ། ཁྱོད་ཀྱི་ཁྱིམ་གང་ན་ཡོད།
མོས་རང་གི་སྡོད་གནས་གང་དུ་ཡོད་པ་གླེང་བ་དང་ཐུག་ཕྲད་ཀྱི་ཚེས་ཆ་གཏན་
འཁེལ་བྱས་རྗེས་ཕྱིར་ལོག
མོས་ཡང་ཁྲིམས་དཔོན་གྱི་ཁྱིམ་དུ་སོང་ནས་སྐུ་ངོ་ཁྲིམས་དཔོན་ཆེན་མོ་མཁྱེན།
55

༄༅།།མཚན་ཞག་སྟོང་གི་གཏམ་རྒྱུད།
བདག་ལ་རོགས་སྐྱོབ་མཛད་དུ་གསོལ་ཞེས་བརྗོད།
ཁྲིམས་དཔོན་ན་རེ། ཁྱོད་ལ་དོན་ཅི་ཡོད།
ཁྱིམ་བདག་མ་ན་རེ། ཁྱེད་ཀྱིས་ཁོ་མོར་རོགས་རམ་མཛད་ན་ཨཱ་ལཱས་ཁྱོད་ལ་
དངོས་གྲུབ་བསྩལ་ཡོང༌།
ཁྲིམས་དཔོན་ན་རེ། ཁྱོད་ལ་མ་ཉེས་ཁག་གཡོགས་བྱུང་བ་ཡིན་ནམ།
ཁྱིམ་བདག་མ་ན་རེ། སྐུ་ངོ་མཁྱེན་ནོ། ། བདག་གི་གཅུང་པོ་སྐྱེ་བོ་གཞན་དང་
འཁྲུག་པ་ཤོར་ནས་དཔང་མིས་ཞུ་རྫུས་བྱས་རྐྱེན་སྤྱི་ཁྱབ་ཀྱིས་ཁོ་བཟུང་ནས་བཙོན་
དུ་བཅུག་འདུག་པས། ཁྱེད་ཀྱིས་སྤྱི་ཁྱབ་ལ་ཁོ་གློད་བཀྲོལ་ཡོང་བའི་ཞུ་སྣེ་མཛོད་ཅིག
ཁྲིམས་དཔོན་ན་རེ། ཁྱོད་ཁ་བཟོ་འཕེར་བ་འདི་འདྲ་ཁོ་བོ་ནི་ཡིད་ཤིན་ཏུ་སྨོན།
ཁྱོད་སྐྱ་འབྲེལ་གྱི་ཁང་བུ་དེའི་ནང་ཡུད་ཙམ་བསྒུགས་ནས་སྡོད། བདག་གིས་སྤྱི་ཁྱབ་
སར་གཡོག་མངགས་ནས་ཁྱོད་ཀྱི་གཅུང་པོ་བཙོན་ནས་བླུ་རྒྱུའི་ཞུ་བ་བྱེད་ལ་བླུ་རིན་
དགོས་ཀྱང་ཁོ་བོས་སྤྲོད།
ཁྱིམ་བདག་མ་ན་རེ། སྐུ་ངོ་ཁྱེད་ཀྱིས་ཁོ་མོར་རོགས་རམ་འདི་ལྟར་མཛད་ན་
གཞན་ལ་སྐྱབས་ཞུ་བྱེད་དགོས་དོན་མ་མཆིས།
ཁྲིམས་དཔོན་ན་རེ། ཁྱོད་ཁང་བུའི་ནང་སྒུག་མ་འདོད་ན་ད་ལྟ་རང་སོང་ན་
འགྲིག
ཁྱིམ་བདག་མ་ན་རེ། སྐུ་ངོ་ཁྱེད་ཀྱི་ཐུགས་ལ་ཡོད་ན་བདག་གི་ཁྱིམ་དུ་ཕེབས་
ཤོག
ཁྲིམས་དཔོན་ན་རེ། ཁྱོད་གང་དུ་སྡོད་པ་ཡིན་ཞེས་དྲིས།
ཁྱིམ་བདག་མ་དེས་རང་གི་སྡོད་གནས་གར་ཡོད་བཤད་ཐོག་ཁྲིམས་དཔོན་
དང་ཐུག་ཕྲད་བྱེད་རྒྱུའི་ཚེས་ཆ་དེ་སྤྱི་ཁྱབ་དང་ཐུག་ཕྲད་བྱེད་རྒྱུའི་ཉིན་མོ་དེ་རང་
56

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ལ་གཏན་འཁེལ་བྱས་རྗེས་སྲིད་བློན་གྱི་གཟིམ་ཤག་ཏུ་བསྐྱོད་ཐོག སྲིད་བློན་ལ་རང་
གི་གཅུང་པོར་མ་ཉེས་ཁག་གཡོགས་བྱུང་ནས་བཙོན་དུ་བཅུག་ཚུལ་བརྗོད་དེ་རོགས་
རམ་ཡོང་བའི་ཞུ་རེ་བྱས། སྲིད་བློན་གྱིས་མོ་ལ་གླེང་མོལ་བྱེད་སྐབས་སྔོན་དུ་ཁྲིམས་
དཔོན་གྱི་བརྗོད་ལུགས་དང་གཅིག་མཚུངས་བརྗོད་པས། མོ་ནི་བྱ་ཐབས་ཟད་དེ་སྐུ་
ངོ་ཁྱེད་ཐུགས་དགྱེས་ན་ཁོ་མོའི་ཁྱིམ་དུ་ཐེབས་ཤོག་ཅེས་བརྗོད།
སྤྱི་ཁྱབ་ན་རེ། ཁྱོད་གང་དུ་སྡོད་པ་ཡིན་ཞེས་དྲིས།
མོས་རང་གི་སྡོད་གནས་གར་ཡོད་སྲིད་བློན་ལ་བརྗོད་ཐོག་ཐུག་ཕྲད་ཀྱི་ཚེས་
ཆ་དེ་ཡང་གོང་གསལ་དུས་ཚོད་དེ་རང་ལ་གཏན་འཁེལ་བྱས་རྗེས་རྒྱལ་པོའི་དྲུང་
དུ་སོང་ནས་གནས་ཚུལ་རྣམས་རྒྱལ་པོའི་སྙན་དུ་གསོལ་ཏེ་རང་གི་གཅུང་པོ་གློད་
བཀྲོལ་ཡོང་བའི་རེ་བ་ཞུས། རྒྱལ་པོས་ཁྱོད་ཀྱི་གཅུང་པོ་སུ་ཡིས་བཟུང་བ་ཡིན་ནམ་
ཞེས་དྲིས།
མོས་ཡུལ་གྱི་སྤྱི་ཁྱབ་ཀྱིས་བཟུང་བ་ཡིན་ནོ་ཞེས་བརྗོད།
མོའི་ཞུ་བ་གསན་རྗེས་རྒྱལ་པོས་མོ་བཙུན་མོའི་ཕོ་བྲང་དུ་སྒུག་སྡོད་བྱེད་དུ་
བཅུག་ནས་སྤྱི་ཁྱབ་སར་བང་མི་ཆེད་གཏོང་གིས་མོའི་གཅུང་པོ་གློད་བཀྲོལ་གཏོང་
རྒྱུ་ཁས་བླངས། མོ་ནི་བྱ་ཐབས་ཟད་དེ། ཀྱེ། རྒྱལ་པོ་ཆེན་པོ་ཐུགས་དགྱེས་ན་ཁོ་མོའི་
ཁྱིམ་དུ་ཕེབས་པར་འཚལ། བདག་ཀྱང་བསོད་ནམས་འཕེལ་བ་ཡིན་ཞེས་བརྗོད།
རྒྱལ་པོས་ཁྱོད་ཀྱི་དོན་དེ་བདག་གིས་ཅི་ནས་ཀྱང་བྱེད་རུང་བ་ཡིན་ཞེས་
གསུངས།
མོས་རྒྱལ་པོར་རང་གི་སྡོད་གནས་གར་ཡོད་ཞུས་ཐོག་རྒྱལ་པོ་དང་ཐུག་ཕྲད་
བྱེད་རྒྱུའི་ཚེས་ཆ་དེ་ཡང་གོང་གི་དུས་ཚོད་རང་ལ་གཏན་འཁེལ་བྱས་རྗེས་ཤིང་བཟོ་
བའི་ཁྱིམ་དུ་སོང་ནས་ཁྱོད་ཀྱིས་བདག་ལ་ཐབ་ཚང་དུ་འཇོག་བྱེད་བང་རིམ་བཞི་ལྡན་
57

༄༅།།མཚན་ཞག་སྟོང་གི་གཏམ་རྒྱུད།
གྱི་དཀར་སྒྲོམ་ལ་བང་རིམ་སོ་སོར་སྒོ་རེས་བཅད་པ་ཞིག་བཟོ་བར་གྱིས། གླ་རིན་ཇི་
དགོས་བདག་གིས་སྤྲོད་ཅེས་བརྗོད།
ཤིང་བཟོ་བ་ན་རེ། དཀར་སྒྲོམ་བཟོ་བར་གླ་རིན་གསེར་ཊམ་བཞི་དགོས་པ་
ཡིན། འོན་ཏེ་ཐུགས་རྒྱུད་བཟང་བའི་ལྕམ་ཆུང་ཁྱེད་ཀྱི་ཐུགས་ལ་བབས་ན་ཁོ་བོ་ཁྱེད་
ཀྱི་གཟིམས་ཤག་ཏུ་ཁྱེད་མཇལ་བར་ཡོང་ཆོག་པ་ཞུ། དེ་ལྟར་བྱུང་ན་གླ་རིན་སྐར་ལི་
གཅིག་ཀྱང་མི་ཞུ།
ཁྱིམ་བདག་མ་ན་རེ། ཁྱོད་ཁོ་མོའི་ཁྱིམ་དུ་ངེས་པར་ཡོང་དགོས་པ་ཡིན་ན།
དཀར་སྒྲོམ་བང་རིམ་ལྔ་ལྡན་ཞིག་བཅོས་ལ་བང་རིམ་སོ་སོའི་སྒོ་ཐོག་ཏུ་མཛོ་སྣ་ཀྲད་
ལྕགས་བསྒར་ནས་སྒོ་ལྕགས་རྒྱག་རྒྱུ་ཡོད་པ་བཟོ་དགོས།
ཤིང་བཟོ་བ་ན་རེ། ཁྱེད་ཀྱི་བཀའ་བཞིན་ཞུའོ། དེ་ནས་མོས་ཤིང་བཟོ་བ་ཐུག་
ཕྲད་ཀྱི་ཚེས་ཆ་དེ་ཡང་གོང་གསལ་དུས་ཚོད་དེ་རང་ལ་གཏན་འཁེལ་བྱས་ཐོག ཤིང་
བཟོ་བར་དེ་ཉིན་དཀར་སྒྲོམ་ཁུར་ནས་ཐུག་ཕྲད་ལ་ཡོང་དགོས་ཚུལ་བརྗོད་པ་ན།
ཤིང་བཟོ་བས་ཁྱེད་ཡུད་ཙམ་བསྒུགས་ནས་བཞུགས། ཁོ་བོས་དཀར་སྒྲོམ་འཕྲལ་དུ་
བཅོས་ནས་ཁྱེད་ཀྱིས་ཁུར་སོང་། དེ་ཉིན་ཁོ་བོ་ཁེར་མར་ཡོང་ཞེས་བརྗོད།
མོས་ཤིང་བཟོ་བའི་ངག་བཞིན་ཤིང་ཁང་ནང་བསྒུགས་ནས་བང་རིམ་ལྔ་ལྡན་
གྱི་དཀར་སྒྲོམ་བཟོས་ཟིན་པ་དང་དེ་ཁུར་ནས་རང་ཁྱིམ་གྱི་ཚོམས་ཆེན་ནང་བསྒྲིགས།
ཡང་མོས་རྒྱུན་ཆས་ཆ་ཚང་བཞི་ཁུར་ནས་ཚོས་ཁང་དུ་སོང་སྟེ་ཚོས་པར་གྱོན་ཆས་དེ་
དག་ལ་ཚོས་གཞི་མི་གཅིག་པ་བཞི་རྒྱག་དགོས་པ་དང་གྱོན་པ་ཆ་ཚང་རེར་ཚོས་གཞི་
གཅིག་མཚུངས་རེ་རྒྱག་དགོས་པའི་ངག་བཀོད་བྱས་རྗེས་ཁྱིམ་དུ་ལོག་ནས་བཟབཟའ་
བཏུང་དང་ཤིང་འབྲས་སོགས་གྲ་སྒྲིག་བྱས།
དགོས་ཆ་རྣམས་གྲ་སྒྲིག་ལེགས་པར་ཟིན་པ་དང་ཐུག་ཕྲད་ཀྱི་དུས་ཚོད་སླེབས་
58

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཉིན། མོས་མཛེས་པའི་གོས་བཟང་བཀླུབས་ཤིང་། དཀར་དམར་མཛེས་པའི་ཚོས་
ཀྱིས་བཞིན་གྱི་རྣམ་པ་རབ་ཏུ་བཏོན། ཁང་བུ་རྣམས་ལ་སྤུས་ལྡན་གྱི་ས་སྟན་ཁ་
གསར་བཏིང་ནས་སྐུ་མགྲོན་རྣམས་བསྒུགས་ཏེ་བསྡད། ཡུད་ཙམ་སོང་བ་ན་མགྲོན་
གྱི་ཐོག་མར་ཁྲིམས་དཔོན་སླེབས་བྱུང་བ་ན། མོས་དེ་མར་སྟན་ལས་ལངས་ཏེ་བསུ་
བ་བྱས་པ་དང་འབྲེལ་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་ཁོ་ཚོམས་ཆེན་དུ་
གདན་དྲངས་ནས་གདན་ཐོག་ཏུ་འཁོད་མཚམས་སྨྲས་པར། སྐུ་ངོ་མཁྱེན། ཁྱེད་ན་
བཟའ་དང་ལ་ཐོད་ཕུད་ནས་རྒྱུན་ཆས་སེར་པོ་འདི་དང་ལ་ཐོད་ཆུང་ངུ་འདི་བཞེས་
ཤིག དེ་ལྟར་ན་གསོལ་ཟས་བཞེས་པའི་ཚེ་ཤིན་ཏུ་སྟབས་བདེ་བ་ཡོད་ཅེས་བརྗོད་
པས། ཁྲིམས་དཔོན་གྱིས་རྒྱུན་ཆས་དེ་གྱོན་ནས་རང་གི་ལྭ་བ་དང་ལ་ཐོད་ཕུད་པ་
རྣམས་བསྡུས། དེའི་དུས་སུ་གློ་བུར་དུ་ཕྱི་ནས་སྒོ་རྡུང་བའི་སྒྲ་ཞིག་བྱུང་བས། ཁྲིམས་
དཔོན་གྱིས་སྒོ་རྡུང་མཁན་སུ་ཡིན་ནམ་ཞེས་དྲིས།
ཁྱིམ་བདག་མ་ན་རེ། བདག་གི་ཟླ་བོ་ལོག་ཡོང་བ་མིན་ནམ།
ཁྲིམས་དཔོན་དེ་ཡིད་ལ་དངངས་སྐྲག་ཆེན་པོ་བྱུང་ནས་ད་ནི་ཇི་ལྟར་བྱས་ན་
ལེགས་སམ་ཞེས་བརྗོད།
ཁྱིམ་བདག་མ་ན་རེ། ཁྱོད་སྐྲག་མི་དགོས། ཁོ་མོས་ཁྱོད་དཀར་སྒྲོམ་ནང་སྦས་
ཆོག
ཁྲིམས་དཔོན་ན་རེ། གང་དགའ་ཅི་ལེགས་ཁྱོད་ཀྱིས་ལྟོས་ཤིག
མོས་ཁྲིམས་དཔོན་དཀར་སྒྲོམ་གྱི་འགྲམ་དུ་ཁྲིད་ནས་བང་རིམ་རྟིང་མ་དེའི་
ནང་དུ་བཅུག་རྗེས་སྒོ་ལྕགས་བརྒྱབ་ནས་ཁྱིམ་སྒོ་འབྱེད་པར་སོང་བ་ན། ཡུལ་གྱི་སྤྱི་
ཁྱབ་སླེབས་ཡོད་པས། མོས་ས་ཐོག་ཏུ་འོ་སྦྱོར་བའི་གུས་ཕྱག་བཙལ་རྗེས་ཁོ་ཁྱིམ་ནང་
དུ་གདན་དྲངས་ནས་སྨྲས་པར། སྐུ་ངོ་མཁྱེན། འདི་གར་ཁྱེད་རང་གི་ཁྱིམ་དུ་ཕེབས་
59

༄༅།།མཚན་ཞག་སྟོང་གི་གཏམ་རྒྱུད།
པ་ལྟར་ཐུགས་འཛེམས་མེད་པར་བཞུགས། ཁོ་མོ་ནི་ཁྱེད་ཀྱི་བྲན་མོ་ཡིན་པས་ཉིན་
གང་ཁྱེད་ལ་དབུ་སྐོར་ཞུ། ཁྱེད་ན་བཟའ་བརྗེས་ནས་གོས་དམར་པོ་འདི་བཞེས་དང༌།
སྐུ་ལྷོད་པ་ཡོང་ངེས་ཞེས་བརྗོད།
སྤྱི་ཁྱབ་ཀྱིས་ལུས་ཀྱི་གོས་ཕུད་དེ་རྒྱུན་ཆས་དམར་པོ་དེ་གྱོན། ཁྱིམ་བདག་མ་
དེས་དར་རས་ཧྲུལ་པོ་ཞིག་སྤྱི་ཁྱབ་ཀྱི་མགོ་བོར་ལ་ཐོད་ཀྱི་ཚུལ་དུ་དཀྲིས་རྗེས་ཁོའི་ལྭ་
བ་དེ་བསྡུས་ནས་སྨྲས་པར། སྐུ་ངོ་ཆེན་མོས་བདག་གི་གཅུང་པོ་གློད་བཀྲོལ་གཏོང་
རྒྱུའི་བཀའ་ཡིག་ཅིག་འབྲི་བར་མཛོད། དེ་ལྟར་བྱུང་ན་ཁོ་མོ་ཡང་བློ་ཡིད་བདེ་བ་
འདུག་ཅེས་བརྗོད།
སྤྱི་ཁྱབ་ཀྱིས་ཁྱོད་ཀྱི་བཀའ་བཞིན་ཞུའོ། ། ཞེས་བརྗོད་ནས་དེ་མར་བཙོན་སྲུང་
བར་ཡི་གེ་འདི་ལྟར་བྲིས།
འཕྲིན་འདི་འབྱོར་ཉིད་ཁ་ཉིན་འཁྲུག་ཤོར་དབང་གིས་འཛིན་བཟུང་བྱས་པའི་ན་གཞོན་
དེ་འཕྲལ་དུ་གློད་བཀྲོལ་གཏོང་དགོས། དེ་དོན་ཡིད་འདོམས་གྱིས།
ཡི་གེ་བྲིས་ཟིན་པ་དང་སྤྱི་ཁྱབ་ཀྱིས་ལག་ནས་མཛུབ་རྒྱུས་ཕུད་དེ་རྒྱ་བཏབ་རྗེས་
ཡི་གེ་དེ་མོའི་ལག་ཏུ་སྤྲོད་སྐབས་གློ་བུར་དུ་ཕྱི་ནས་སྒོ་རྡུང་བའི་སྒྲ་ཞིག་བྱུང་བ་ན།
སྤྱི་ཁྱབ་དེ་ཡིད་ལ་དངངས་སྐྲག་སྐྱེས་ནས་སྒོ་རྡུང་མི་སུ་ཡིན་ནམ་ཞེས་དྲིས།
ཁྱིམ་བདག་མ་ན་རེ། བདག་གི་ཟླ་བོ་ལོག་ཡོང་བ་ཡིན་ནོ། །
སྤྱི་ཁྱབ་ཤིན་ཏུ་སྐྲག་པར་གྱུར་ནས་ད་ཇི་ལྟར་བྱས་ན་ལེགས་སམ་ཞེས་བརྗོད།
ཁྱིམ་བདག་མ་ན་རེ། ཁྱེད་དཀར་སྒྲོམ་ནང་ཡིབ་ན་ལེགས་ཞེས་བརྗོད་ནས་སྤྱི་
ཁྱབ་དཀར་སྒྲོམ་གྱི་འགྲམ་དུ་ཁྲིད་དེ་བང་རིམ་གཉིས་པའི་ནང་བཅུག་རྗེས་སྒོ་ལྕགས་
བརྒྱབ་ནས་ཁྱིམ་སྒོ་འབྱེད་པར་སོང་། ཚུལ་དེ་རྣམས་ཁྲིམས་དཔོན་གྱིས་གསལ་བར་
ཐོས། མོས་ཁྱིམ་སྒོ་ཕྱེ་བ་ན། སྲིད་བློན་སླེབས་ཡོད་པ་རིག་པས། མོས་དེ་མར་ས་
60

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་མཛངས་འཕྲུལ་དང་བཅས་ཏེ་སྨྲས་པར། སྐུ་
ངོ་ཆེན་མོའི་ཞབས་ཀྱིས་བཅག་པས་ཁོ་མོའི་ཁྱིམ་ཚང་འོད་སྣང་གིས་ཁེངས་བར་བྱས་
སོ། ། ང་ཅག་འདི་རུ་མཇལ་བ་ཨཱ་ལཱའི་ཐུགས་རྗེ་ཡིན་ནོ། ། ཞེས་བརྗོད་བཞིན་དུ་
སྲིད་བློན་ཁྱིམ་ནང་གདན་དྲངས་ཏེ་སྐུ་ངོ་ཆེ་མོ་ན་བཟའ་བརྗེས་ནས་རྒྱུན་ཆས་འདི་
བཞེས་ཤིག་ཅེས་བརྗོད།
སྲིད་བློན་གྱིས་རང་གི་ལུས་ལ་གྱོན་པའི་དཔོན་ཆས་དང་ལ་ཐོད་ཕུད་ནས་རྒྱུན་
ཆས་སྔོན་པོ་ཞིག་གྱོན་པ་དང་སྤྱི་བོར་ཞྭ་དམར་རྩེ་རིང་ཞིག་གྱོན། མོས་སྲིད་བློན་གྱི་
ཆས་གོས་རྣམས་བལྟེབས་ནས་ཁྱེད་ཀྱི་དཔོན་ཆས་འདི་གནས་སྐབས་ཁོ་མོས་བསྡུས་
ནས་འཇོག སྐུ་ངོ་ཁྱེད་ཕོ་བྲང་དུ་མདུན་གྲོས་ལ་ཕེབས་སྐབས་བཞེས་ཆོག་པ་ལས་
འདིར་གསོལ་ཟས་སྤྱོད་པ་དང་བརྩེ་དགར་རོལ་བའི་སྐབས་རྒྱུན་ཆས་བཞེས་ན་
སྟབས་བདེ་བ་ཡིན་ཞེས་བརྗོད།
སྲིད་བློན་དང་ཁྱིམ་བདག་མ་གཉིས་སྟན་ལ་ཁོད་ནས་བརྩེ་དགའི་གླེང་མོལ་
བྱེད་པའི་ཚེ་གློ་བུར་དུ་ཕྱི་ནས་སྒོ་རྡུང་བའི་སྒྲ་ཞིག་བྱུང་བ་ན། སྲིད་བློན་དངངས་
ནས་སུ་ཡོང་བ་ཡིན་ནམ་ཞེས་དྲིས།
ཁྱིམ་བདག་མ་ན་རེ། བདག་གི་ཟླ་བོ་ལོག་ཡོང་བ་ཡིན་ནོ།།
སྲིད་བློན་ན་རེ། ད་ནི་ཇི་ལྟར་བྱས་ན་ལེགས་སམ།
ཁྱིམ་བདག་མ་ན་རེ། ཁྱེད་གནས་སྐབས་དཀར་སྒྲོམ་ནང་ཡིབ་ནས་བཞུགས།
བདག་གིས་ཁོ་ཕྱི་ལ་བཏང་རྗེས་ཁྱེད་ལ་དབུ་སྐོར་ཞུ་བར་ཡོང་ཆོག ཅེས་བརྗོད་
ནས་སྲིད་བློན་དཀར་སྒྲོམ་གྱི་བང་རིམ་གསུམ་པའི་ནང་བཅུག་རྗེས་སྒོ་ལྕགས་བརྒྱབ་
ནས་ཁྱིམ་སྒོ་འབྱེད་པར་སོང༌། མོས་ཁྱིམ་སྒོ་ཕྱེ་བའི་ཚེ་རྒྱལ་པོ་སྒོ་རྩར་ཕེབས་ཡོད་
པ་རིག་པས། མོས་དེ་མར་པུས་མོ་ས་ལ་བཙུགས་ནས་གུས་ཕྱག་ཕུལ་རྗེས་རྒྱལ་པོ་
61)..

༄༅།།མཚན་ཞག་སྟོང་གི་གཏམ་རྒྱུད།
ནང་དུ་གདན་ཞུས་ཀྱིས། ཀྱེ། རྒྱལ་པོ་ཆེན་པོ་ཁོ་མོའི་ཁྱིམ་དུ་ཕེབས་པ་ལེགས་སོ། །
བདག་ལ་བརྗེད་པར་དཀའ་བའི་དཔལ་དང་གཟི་བརྗིད་ལྡན། བདག་གིས་འཛམ་
བུའི་གླིང་ཧྲིལ་པོ་ཁྱེད་ལ་ཕུལ་ཡང་ཁྱེད་ཀྱི་བཀའ་དྲིན་གྱི་ཆ་ཙམ་ཡང་གཟོ་བར་མི་
ནུས་ན་བདག་ལ་ངག་གཏམ་ཚིག་གསུམ་ཞུ་བའི་གནང་བ་སྩལ་དུ་གསོལ་ཞེས་བརྗོད།
རྒྱལ་པོས་ཁྱོད་ལ་ཤོད་རྒྱུ་ཅི་ཡོད་པ་འཛེམས་བག་མེད་པར་ཤོད་ཅིག་གསུངས།
ཁྱིམ་བདག་མ་ན་རེ། རྒྱལ་པོ་ཆེན་པོ་ན་བཟའ་དང་ལ་ཐོད་ཕུད་ནས་ཅི་དགར་
དགྱེས་བཞུགས་མཛོད་ཅིག
རྒྱལ་པོས་གསེར་སྲང་སྟོང་ཕྲག་རི་བའི་དཔོན་ཆས་ཕུད་པ་དང་མོས་སྒོར་བཅུ་
ཡང་མི་རི་བའི་གོས་རྙིང་པ་ཞིག་རྒྱལ་པོར་བསྒྲོན་ཏེ་ངོ་བསྟོད་སྤྲེལ་ལད་ཀྱི་གཏམ་
མང་དུ་བརྗོད། མོའི་གླེང་གཏམ་དེ་དག་དཀར་སྒྲོམ་ནང་ཡིབ་ནས་སྡོད་པའི་སྐྱེ་བོ་
དེ་རྣམས་ཀྱིས་གསལ་བར་ཐོས་ནའང་སུས་ཀྱང་གཏམ་སྨྲ་མི་ནུས་པར་ཁ་རོག་བསྡད།
དེ་ནས་མོས་རྒྱལ་པོར་ཁ་ཉིན་ཁོ་མོས་རྒྱལ་པོ་ཆེན་པོ་བདག་གི་ཁྱིམ་དུ་ཕེབས་ཉིན་
བདག་གིས་རྒྱལ་པོའི་ཐུགས་འདོད་ཇི་བཞིན་ཞབས་ཕྱི་ཞུ་རྒྱུའི་ཁས་བླངས་པ་ཡིན་
ཞེས་བརྗོད།
རྒྱལ་པོ་དང་ཁྱིམ་བདག་མ་གཉིས་བརྩེ་དགའི་གླེང་མོལ་བྱེད་པའི་ཚེ་གློ་བུར་དུ་
ཕྱི་ནས་སྒོ་རྡུང་བའི་སྒྲ་ཞིག་བྱུང་བར་རྒྱལ་པོས་སུ་ཡོང་བ་ཡིན་ནམ་ཞེས་དྲིས།
ཁྱིམ་བདག་མ་ན་རེ། བདག་གི་ཟླ་བོ་ལོག་ཡོང་བ་ཡིན་ནོ། །
རྒྱལ་པོ་ན་རེ། ཁོ་མི་སྐྱེངས་བའི་ཆེད་དུ་ཁྱོད་སོང་ནས་ཁོ་ནང་དུ་ཡོང་མ་བཅུག
དེ་ལྟར་མ་འགྲིག་ན་བདག་ངོ་མས་ཁོ་པ་འབུད་དུ་འགྲོ
ཁྱིམ་བདག་མ་ན་རེ། ཀྱེ། རྒྱལ་པོ་ཆེན་པོ་བཟོད་པར་གསོལ། བདག་གིས་ཁོ་
འགོག་པའི་ཐབས་བྱེད་པར་འགྲོ།
.,《 62

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
རྒྱལ་པོ་ན་རེ། བདག་ནི་ཇི་ལྟར་བྱེད་ཅེས་བརྗོད་པས། མོས་རྒྱལ་པོ་ཐབ་ཚང་
དུ་ཁྲིད་ནས་དཀར་སྒྲོམ་གྱི་བང་རིམ་བཞི་པའི་ནང་སྦས་རྗེས་སྒོ་ལྕགས་བརྒྱབ་ནས་
ཁྱིམ་སྒོ་འབྱེད་པར་སོང་བ་ན་སྒོ་རྩར་ཤིང་བཟོ་བ་སླེབས་ཡོད་པས། ཤིང་བཟོ་བས་
ཁྱིམ་བདག་མ་དེ་མཐོང་བ་དང་མོ་ལ་འཚམས་འདྲིའི་གཏམ་བརྗོད། མོས་ཤིང་བཟོ་
བ་ཐབ་ཚང་དུ་ཁྲིད་ནས་དཀར་སྒྲོམ་ལ་མཛུབ་མོ་བཙུགས་ཏེ་ཁྱོད་ཀྱི་དཀར་སྒྲོམ་
བཅོ་སྟངས་ལ་ལྟོས་དང་ཞེས་བརྗོད།
ཤིང་བཟོ་བ་ན་རེ། དཀར་སྒྲོམ་བཟོ་ཉེས་སོང་བ་ཡིན་ནམ།
ཁྱིམ་བདག་མ་ན་རེ། དཀར་སྒྲོམ་གྱི་བང་རིམ་ཆུང་སོང་བ་ཁྱོད་ཀྱིས་མི་རིག་
གམ།
ཤིང་བཟོ་བ་ན་རེ། དཀར་སྒྲོམ་གྱི་བང་རིམ་ཚད་ལྡན་ཞིག་བཅོས་ཡོད།
ཁྱིམ་བདག་མ་ན་རེ། ཁྱོད་ཡིད་མ་ཆེས་ན་ཁྱོད་རང་ཞུགས་ནས་ལྟོས་དང་།
ཁྱོད་གཅིག་པུ་ཡང་ཤོང་དཀའ།
ཤིང་བཟོ་བ་ན་རེ། དཀར་སྒྲོམ་ནང་མི་བཞི་ཤོང་ཐུབ་པ་ཡིན། ཞེས་བརྗོད་
མུར་ཁོས་དཀར་སྒྲོམ་གྱི་བང་རིམ་ལྔ་པ་དེའི་ནང་དུ་ཞུགས་ནས་ཚོད་ལྟ་བྱེད་པའི་ཚེ་
མོས་སྒོ་ཐེན་ནས་སྒོ་ལྕགས་བརྒྱབ་རྗེས་སྤྱི་ཁྱབ་ཀྱི་ལག་ཡིག་ཁུར་ནས་རིངས་སྟབས་
ཀྱིས་བཙོན་ཁང་དུ་བསྐྱོད་དེ་བཙོན་སྲུང་བར་ཡི་གེ་སྤྲད། བཙོན་སྲུང་བས་སྤྱི་ཁྱབ་
ཀྱི་ལག་ཡིག་ངོ་ཆོད་དེ་ཡི་གེ་དེ་ལ་འོ་ཞིག་སྦྱར་ནས་མོའི་གཅུང་པོ་བཙོན་ནས་བཏོན།
མོས་རང་གི་གཡོག་ན་གཞོན་དེ་ཕྲད་རྗེས་ཁོ་ལ་གནས་ཚུལ་རྣམས་གླེང་བས།
གཡོག་དེས་ད་ནི་ཇི་ལྟར་བྱས་ན་ལེགས་སམ་ཞེས་དྲིས།
ཁྱིམ་བདག་མ་དེས་བྱ་བ་འདི་ལྟར་ཐལ་ཟིན་པས། ད་ནི་འདིར་སྡོད་པའི་
གནས་མ་མཆིས་ན་ཡུལ་ཕྱོགས་གཞན་དུ་བྲོས་འགྲོ་བ་ལས་ཐབས་མེད་ཅེས་བརྗོད།
63).

༄༅།།མཚན་ཞག་སྟོང་གི་གཏམ་རྒྱུད།
རྒྱལ་པོ་དང་སྲིད་བློན་དཔོན་རིགས་རྣམས་ཉིན་ཞག་གསུམ་རིང་དཀར་སྒྲོམ་
ནང་དུ་བཅུག་ནས་བཟའ་བཏུང་ཆུ་ཐིགས་ཙམ་མེད་པར་ལུས། དེའི་རིང་ཁོ་ཅག་
རྣམས་བཤང་གཅི་ཡང་རང་སར་འདོར་བ་ལས་ཐབས་མེད་པས། ཐམས་ཅད་ལུས་
སྐྱག་གཅིན་གྱིས་སྦགས་ནས་དྲི་ངན་གྱིས་བྱིངས། དེའི་ཚེ་ཁྲིམས་དཔོན་དེ་བཟོད་
པར་མི་བཏུབ་པར་མི་གཙང་བའི་རྫས་འདི་འདྲ་ཅི་ཡིན། ཁྱོད་ཅག་གིས་བདག་གི་
ལུས་ཐོག་ཏུ་བཤང་གཅི་འདོར་བ་མིན་ནམ་ཞེས་སྡུག་སྐད་བརྒྱབ།
གཤམ་འོག་ནས་སྡུག་སྐད་བྱིན་པ་ཐོས་འཕྲལ་སྤྱི་ཁྱབ་ཀྱིས་ཁྲིམས་དཔོན་གྱི་སྐད་
ངོ་ཆོད་ནས་སྐད་ཤུགས་ཆེན་པོས་ཁྲིམས་དཔོན་ཁྱོད་ལ་ཨཱ་ལཱས་དངོས་གྲུབ་བསྩལ་
བ་ཡིན་ནོ་ཞེས་བརྗོད།
དེ་མར་སྤྱི་ཁྱབ་ཀྱིས་སྟེང་དུ་དྲི་ཆུ་འདོར་མཁན་སུ་ཡིན་ནམ་ཞེས་ངར་སྐད་
བརྒྱབ།
སྐད་དེ་ཐོས་པ་དང་སྲིད་བློན་གྱིས་སྤྱི་ཁྱབ་ཀྱི་སྐད་ངོ་ཆོད་ནས་སྐད་ཆེན་པོས་
སྤྱི་ཁྱབ་ཁྱོད་ལ་ཨཱ་ལཱས་དངོས་གྲུབ་བསྩལ་བ་ཡིན་ནོ་ཞེས་བརྗོད།
དེ་མར་སྲིད་བློན་གྱིས་སྟེང་དུ་དྲི་ཆུ་འདོར་མཁན་སུ་ཡིན་ནམ་ཞེས་ངར་སྐད་
བརྒྱབ།
སྐད་དེ་ཐོས་པ་དང་རྒྱལ་པོས་སྲིད་བློན་གྱི་སྐད་ངོ་ཆོད་ཀྱང་རྒྱལ་པོའི་ཆེ་བ་
ཤོར་དོགས་ཀྱིས་ཅི་ཡང་མི་སྨྲ་བར་བསྡད། སྲིད་བློན་ནི་ཞེ་སྡང་གི་བློ་འགོག་ཏུ་མ་
བཏུབ་པར་ཡུག་ཟ་མ་འདི་ལ་ཨཱ་ལཱས་ཉེས་པ་གཅོད་པར་ཤོག འདིས་རྒྱལ་པོ་མ་
གཏོགས་ང་ཅག་གི་དཔོན་རིགས་ཆེ་རྒུ་རྣམས་ལ་དམའ་འབེབས་བརྙས་བཅོས་འདི་
ལྟ་བུ་བྱས་པ་ཅི་ནས་ཀྱང་བཟོད་མི་བཏུབ་ཅེས་རབ་ཏུ་བསྡིགས།
སྲིད་བློན་གྱི་བསྡིགས་གཏམ་དེ་ཐོས་པ་ན་རྒྱལ་པོ་ནི་བཟོད་མི་ཐུབ་པར་ཁྱོད་
64

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
སྨྲ་བ་མ་མང་བདག་ནི་ཡུག་མོ་འདིའི་ལག་ཏུ་ལྷུང་བ་ཁྱོད་ཅག་སུ་བས་ཀྱང་སྔ་བ་
ཡིན་ཞེས་བརྗོད།
ཤིང་བཟོ་བ་ནི་དཀར་སྒྲོམ་གྱི་བང་རིམ་རྩེ་མོ་དེའི་ནང་བཅུག་ནས་ཡོད་པས་
རྒྱལ་བློན་རྣམས་ཀྱི་གླེང་གཏམ་ཐོས་རྗེས། ཁོས་བདག་ནི་དཀར་སྒྲོམ་འདི་བཟོས་
པའི་གླ་རིན་གསེར་ཊམ་བཞི་དགོས་པ་དེ་རིང་ལེན་དུ་ཡོང་བ་བུད་མེད་འདིའི་གཡོ་
འོག་ཏུ་ཚུད་ནས་དཀར་སྒྲོམ་འདིའི་ནང་དུ་བཅུག བདག་ལ་ཉེས་པ་ཅི་ཡོད་དམ་
ཞེས་ཆིག་ལབ་བརྒྱབ། དེ་ནས་རྒྱལ་བློན་རྣམས་ཕན་ཚུན་གྲོས་ཏེ་བློན་པོ་རྣམས་ཀྱིས་
རྒྱལ་པོའི་ཐུགས་བག་སྤྲོ་བའི་གཏམ་མང་དུ་གླེང༌། ཉིན་ཤས་ནང་བུད་མེད་དེ་ཁྱིམ་
སྒོ་བརྒྱབ་ནས་མཐོང་རྒྱུ་མེད་པས་ཁྱིམ་མཚེས་རྣམས་ཀྱིས་ང་ཅག་གི་ཁྱིམ་མཚེས་འདི་
གར་གཏན་སྡོད་ཀྱིས་རྒྱུན་དུ་ཡར་འགྲོ་མར་འགྲོ་བྱེད་པ་ཡིན་མོད། འོན་ཀྱང་ད་ལམ་
ཉིན་ཤས་བསྟུད་མར་ཁྱིམ་སྒོ་གཏན་ནས་ཁྱིམ་བདག་མ་རིག་རྒྱུ་མེད་པ་འདི་འདྲ་ཅི་
ཡིན། ཁྱིམ་སྦུག་ཏུ་སྐད་སྒྲ་གང་ཡང་ཐོས་རྒྱུ་མི་འདུག་པས་ང་ཅག་རྣམས་ཁྱིམ་སྒོ་
བཅགས་ཏེ་ནང་དུ་ལྟ་བར་འགྲོ། མོ་ལ་ཆགས་སྒོ་འདྲ་བྱུང་ན་ཡུལ་གྱི་སྤྱི་ཁྱབ་བམ་
རྒྱལ་པོའི་སྙན་དུ་འབྱོར་ཚེ་ཁྱོད་ཅག་རྣམས་མགོ་རུལ་སྣ་བས་མི་ཚོར་བ་འདི་འདྲ་
གང་མིན་རེད་ཅེས་ང་ཅག་ལ་བཀའ་ཆད་ཕོག་ན་འགྱོད་ཀྱང་ཕྱིས་འགྲོ། ཞེས་བརྗོད་
ནས་ཁྱིམ་མཚེས་རྣམས་ཀྱིས་སྒོ་བཅགས་ཏེ་ནང་དུ་འཛུལ་སོང་བ་ན་ཚོམས་ཆེན་དུ་
ཡོད་པའི་དཀར་སྒྲོམ་ནང་ནས་སྐད་སྒྲ་གྲགས་བྱུང་བས། ལ་ལས་དཀར་སྒྲོམ་ནང་ལྷ་
འདྲེ་ཡོད་པ་ཡིན་ནམ་ཞེས་བརྗོད་པ་དང༌། ལ་ལས་འདིར་འབུད་ཤིང་སྤུངས་ནས་
དཀར་སྒྲོམ་འདི་མེ་སྲེག་གཏོང་དགོས་ཞེས་བརྗོད།
ཁྱིམ་མཚེས་ཀྱི་གཏམ་དེ་ཐོས་པ་དང་ཁྲིམས་དཔོན་ཤིན་ཏུ་སྐྲག་ནས་དཀར་
སྒྲོམ་ཅི་ནས་ཀྱང་སྲེག་མི་རུང་ཞེས་སྐད་ཆེན་གྱིས་བོས།
65

༄༅།།མཚན་ཞག་སྟོང་གི་གཏམ་རྒྱུད།
སྒྲ་དེ་ཐོས་པ་དང་དེར་ཡོད་མི་རྣམས་གླེང་མོ་ཅི་རིགས་བྱེད་པ་ན་སྐྱེ་བོ་ཞིག་
གིས་འདྲེ་ཞེས་པ་དེ་རྫུ་འཕྲུལ་ཆེ་བས་དེས་མི་ལ་སྤྲུལ་ནས་མི་སྐད་འདོན་པ་རེད་
ཅེས་བརྗོད།
ཁྱིམ་མཚེས་ཀྱི་གླེང་གཏམ་ཐོས་རྗེས་དེ་མར་ཁྲིམས་དཔོན་གྱིས་ཁུ་རན་གསུང་
རབ་དུམ་བུ་འགའ་སྐྱོར་རྗེས་ཁྱོད་ཅག་དཀར་སྒྲོམ་འདིའི་འགྲམ་དུ་ཤོག ཅེས་བརྗོད་
པ་དང་དེ་མུར་རང་ཉིད་ཁྲིམས་དཔོན་ཡིན་ཚུལ་དང༌། དཀར་སྒྲོམ་འདིའི་ནང་ད་
རུང་མི་འགའ་བཅུག་ཡོད་ལུགས་བརྗོད། ཁྱིམ་མཚེས་རྣམས་ཀྱིས་ཁྱོད་དཀར་སྒྲོམ་
ནང་སུ་ཞིག་གིས་བཅུག་གམ་ཞེས་དྲིས།
ཁྲིམས་དཔོན་གྱིས་བྱ་བ་འདིའི་སྔར་ཕྱིའི་འབྱུང་རྐྱེན་དང་བཅས་པ་གསལ་བར་
གླེང་བས། ཁྱིམ་མཚེས་རྣམས་ཀྱིས་ད་གཟོད་ཤིང་བཟོ་བ་ཞིག་བོས་ནས་དཀར་སྒྲོམ་
གྱི་སྒོ་བཤིགས་ཏེ་ཁྲིམས་དཔོན་དང་། ཡུལ་གྱི་སྤྱི་ཁྱབ། སྲིད་བློན། རྒྱལ་པོ། ཤིང་
བཟོ་བ་བཅས་བསྐྱབས།
ཁོ་ཅག་རྣམས་དཀར་སྒྲོམ་ནས་གོག་སྟེ་ཕྱིར་ཐོན་བྱུང་བ་ན་དེ་དག་གི་ལུས་ལ་
ཚོས་གཞི་མི་གཅིག་པའི་རྒྱུན་ཆས་རེ་གྱོན་ཡོད་པས། ཐམས་ཅད་མདོག་ཤོར་ནས་
གཅིག་གིས་གཅིག་ལ་ལྟ་བཞིན་སྔོ་ལོའི་རྒྱ་མཚན་ཕྱར། ཁོ་པ་ཚོས་བདའ་འདེད་
གཏོང་རྒྱུའི་བུད་མེད་དེ་ནི་ཁོ་ཚོའི་དཔོན་ཆས་དང་ལ་ཐོད་རྣམས་ཁུར་ཏེ་སྔ་ས་ནས་
གར་སོང་ཆ་མེད་དུ་བྲོས། རྒྱལ་བློན་རྣམས་བྱ་ཐབས་ཟད་དེ་ཁྱིམ་མཚེས་སྐྱེ་བོ་འགའ་
རང་རང་གི་ཁྱིམ་དུ་ཆས་གོས་ལེན་པར་བཏང་འབྱོར་བྱུང་རྗེས་དཔོན་ཆས་གྱོན་ནས་
ཤུབ་ཤུབ་ཏུ་རང་གནས་སུ་ལོག
བློན་ཆེན་གྱིས་བུད་མེད་ཅིག་དང་དེ་ལ་ཆགས་པའི་སྐྱེས་པ་ལྔའི་གཏམ་
རྒྱུད་གླེང་རྗེས། ཀྱེ། རྒྱལ་པོ་ཆེན་པོ་མཁྱེན། བུད་མེད་དེས་རྒྱལ་པོ་དང་སྲིད་བློན་
:( 6 )

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
བཅས་པ་འཕྲུལ་བའི་ལམ་དུ་བཅུག་པ་དེ་ནི་བུད་མེད་གཡོ་སྒྱུ་ཆེ་བའི་རྟགས་སུ་
གྲུབ། བདག་གིས་རྒྱལ་པོའི་སྙན་དུ་གཏམ་རྒྱུད་འདི་གསོལ་ནས་བུད་མེད་བསམ་
སྦྱོར་གནག་པའི་གནས་ལུགས་བརྗོད་པ་ཡིན་ན། རྒྱལ་པོ་ཆེན་པོས་བཙུན་མོའི་སྙོན་
གཏམ་གསན་ནས་རྒྱལ་སྲས་ལ་སྲོག་ཁྲིམས་བཅད་ཚེ་རྒྱལ་རྒྱུད་སྟོངས་ནས་རྒྱལ་ཁབ་
ཉམས་ཉེས་འགྲོ་ངེས་རེད་ཅེས་བརྗོད།
བློན་ཆེན་གྱིས་བཤད་པའི་གཏམ་རྒྱུད་གསན་རྗེས་རྒྱལ་པོ་ཐུགས་འགྱུར་ནས་ཁྲི་
སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་ཕྱིར་བསྡུ་མཛད།
ཉིན་བདུན་པར་བཙུན་མོས་ལག་ཏུ་དཔལ་འབར་ཆེན་པོ་ཞིག་ཁུར་ནས་ངུ་
ངག་དིར་དིར་དུ་རྒྱལ་པོའི་དྲུང་དུ་བྱུང་བ་ན། རྒྱལ་པོས་ཁྱོད་ཅི་བྱེད་པ་ཡིན་ནམ་
ཞེས་གསུངས།
བཙུན་མོ་ན་རེ། རྒྱལ་པོ་ཁྱེད་ཀྱིས་ཁྲི་སྲས་ལ་སྲོག་ཁྲིམས་མ་བཅད་ན་ཁོ་མོ་
གསོན་པོར་མི་སྡོད། ཁྱེད་ཀྱིས་བདག་ལ་མིང་ཆད་བཟོ་བ་གནང་ཚེ་བདག་ནི་མེ་ལ་
ལྕེབ་རྒྱུར་ཐེ་ཚོམ་མེད། བདག་གིས་ཁ་ཆེམས་ཡི་གེ་བཞག་ཟིན་པ་ཡིན་ལ་རྒྱུ་དངོས་
རྣམས་ཀྱང་བགོས་ཟིན་པ་ཡིན་པས། རྒྱལ་པོ་ཁྱེད་མི་བཟང་ལ་བརྙས་བཅོས་བྱེད་
མཁན་རྒྱལ་པོའི་བརྟུལ་ཞུགས་བཟུང་ན་ཐུགས་འགྱོད་རྟས་མི་ཟིན་པ་ཡོང་ངེས་རེད།
རྒྱལ་པོས་དེ་ཅི་ཟེར་བ་ཡིན། བདག་ལ་གསལ་བར་ཤོད་ཅིག་གསུངས།
མཛངས་མ་དང་སྐེ་རྒྱན་གྱི་གཏམ་རྒྱུད།
བག་ཡོད་ཚུལ་དང་ལྡན་ཞིང༌། འཚོ་བ་རྒྱས་སྤྲོས་མེད་པར་ཟ་མཁས་འཐུང་
67

༄༅།།མཚན་ཞག་སྟོང་གི་གཏམ་རྒྱུད།
མཁས་བྱེད་མཁན། ཨཱ་ལཱར་བཅོས་མིན་གྱི་དད་པ་བྱེད་པའི་བུད་མེད་ཚངས་སྤྱོད་
ཅན་ཞིག་ཡོད་པ་དེར་ཕོ་བྲང་ནང་གི་སྐྱེ་བོ་ཀུན་གྱིས་ཤིན་ཏུ་ཉེ་བར་བྱེད་པ་དང་།
ཀུན་གྱི་མིག་དཔེར་བཟུང་ནས་ཐམས་ཅད་ཀྱིས་ཤིན་ཏུ་གུས་པར་བྱེད། ཉིན་ཞིག་མོ་
རྣམ་ཀུན་དང་འདྲ་བར་ཕོ་བྲང་དུ་སོང་ནས་ཁྲི་བཙུན་དང་མཉམ་དུ་གླེང་མོལ་བྱས་
ནས་བསྡད། སྐབས་དེར་ཁྲི་བཙུན་གྱིས་རང་གི་སྐེ་ལ་བཏགས་པའི་གསེར་སྲང་སྟོང་
ཕྲག་རི་བའི་སྐེ་རྒྱན་བཀྲོལ་ཏེ་མོ་ལ་བཅོལ་ནས་ཁྲུས་ལ་སོང་།
བུད་མེད་དེས་སྐེ་རྒྱན་ཉར་ནས་བཙུན་མོ་བསྒུགས་ཏེ་བསྡད། ཡུད་ཙམ་སོང་
བ་ན་མོ་ཕྱག་འཚལ་རྒྱག་རན་པས་སྐེ་རྒྱན་དེ་ཕྱག་སྟན་ཐོག་བཞག་ནས་དྲི་ཆུ་འདོར་
བར་སོང་། མོ་སོང་རྗེས་བྱ་ཞིག་འཕུར་འོང་ནས་སྐེ་རྒྱན་བཀྱག་སྟེ་ཕོ་བྲང་ཡང་སྟེང་
གི་ཟུར་ཞིག་ཏུ་བབས།
བཙུན་མོ་ཁྲུས་ཀྱི་བྱ་བ་ཟིན་ནས་གཟིམ་ཆུང་དུ་ལོག་པ་དང་བུད་མེད་དེ་ལ་སྐེ་
རྒྱན་ཁུར་ཤོག་བརྗོད་པའི་ཚེ་སྐེ་རྒྱན་གར་སོང་ཆ་མེད་དུ་གྱུར་ནས་གང་སར་བཙལ་
ཀྱང་མ་རྙེད། བུད་མེད་དེས་བདག་གི་བུ་མོ་ཉོན་ཅིག ཨཱ་ལཱ་ཚད་བཙུགས། བདག་
གིས་ཁྱོད་ཀྱི་ལག་ནས་སྐེ་རྒྱན་བླངས་རྗེས་དེ་ཕྱག་སྟན་འདིའི་ཐོག་ཏུ་བཞག་སྟེ་ཁོ་
མོས་ཕྱག་འཚལ་བརྒྱབ། འི་རིང་འདིའི་ནང་མི་ཀེར་གཅིག་སླེབས་པ་མ་བྱུང་ན་
སྐེ་རྒྱན་གང་དུ་སོང་བ་ཨཱ་ལཱས་མཁྱེན་ཞེས་བརྗོད།
བཙུན་མོའི་སྐེ་རྒྱན་བོར་བརླག་སོང་བའི་གནས་ཚུལ་རྒྱལ་པོས་གསན་རྗེས་
བཙུན་མོར་བུད་མེད་དེ་ལ་ལུས་སྟེང་དུ་ཙ་ར་བཅད་ནས་ཚ་འདྲི་བྱེད་དགོས་པའི་
བཀོད་མངག་བྱས་པས། བཙུན་མོས་རྒྱལ་པོའི་བཀའ་བཞིན་ཁྲིམས་ཆས་ཡོད་ཐང་
སྤྱད་དེ་མོ་ལ་མནར་གཅོད་ཚད་མེད་བཏང་ནས་དྲི་བ་བྱས་ཀྱང་ངོས་མ་བླངས་པ་
དང་གཞན་ལ་ཁག་དཀྲི་སྙོན་འཛུགས་རིགས་གཏན་ནས་མ་བྱས་པར་བརྟེན། རྒྱལ་
68

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
པོས་མོ་ལ་རྐང་ལྕགས་ལག་ལྕགས་བརྒྱབ་ན་བཙོན་དུ་འཇུག་དགོས་པའི་བཀའ་
བཏང་།
ཉིན་ཞིག་རྒྱལ་པོ་དང་ཁྲི་བཙུན་གཉིས་བག་ཡང་འཕྲོས་མོལ་གྱི་སྐབས་ལྟ་བའི་
ཞོར་དུ་ཕོ་བྲང་ཡང་སྟེང་གི་ཟུར་དུ་བྱ་ཞིག་གི་ཁ་ལ་སྐེ་རྒྱན་ཞིག་ཁུར་ནས་འཕུར་
ཡོང་བ་རིག་པས། དེ་མར་འགྲམ་དུ་ཡོད་པའི་བྲན་མོ་ཞིག་བྱ་དེའི་ཁ་ལ་ཁུར་བའི་སྐེ་
རྒྱན་འཕྲོག་ཏུ་བཏང་། དེའི་དུས་སུ་རྒྱལ་པོའི་ཐུགས་ལ་བུད་མེད་དེར་མ་ཉེས་ཁག་
གཡོགས་བྱས་པ་རྟོགས་ནས་འགྱོད་པ་དྲག་པོ་སྐྱེས་པས། དེ་མར་རྒྱལ་པོས་བུད་མེད་
དེ་བཙོན་ནས་བཏོན་ཏེ་ཕོ་བྲང་དུ་ཁྲིད་ཡོང་དགོས་པའི་བཀའ་ཕབ།
བུད་མེད་དེ་ཕོ་བྲང་དུ་འབྱོར་བ་ན་རྒྱལ་པོ་ཐུགས་ཤིན་ཏུ་སྐྱོ་ནས་མཆི་མ་
གཏོང་བཞིན་མོའི་དཔྲལ་བར་འོ་སྦྱར་ནས་དགོངས་དག་ཐུགས་བདེན་ཞུས་ཏེ་མོ་ལ་
རྒྱུ་དངུལ་གཏོས་ཆེ་བྱིན། འོན་ཀྱང་བུད་མེད་དེས་རྒྱུ་དངུལ་སྐར་ལི་གཅིག་ཀྱང་མ་
བླངས་པའི་ཐོག་ཕ་རོལ་པོར་འཁང་ར་དང་ཁོང་ཁྲོ་གང་ཡང་མི་བྱེད་པར་བསམ་ཤེས་
ཀྱིས་ཡངས་པར་བྱས། དེ་ནས་བཟུང་བུད་མེད་དེ་ཕོ་བྲང་ལས་ཕྱིར་ཕྱོགས་ཏེ་ཚེ་གང་
རིང་དབེན་པའི་གནས་བཟང་འགྲིམས་ཏེ་འཁོར་བའི་འཁྲི་བ་གཅོད་པའི་དམ་བཅས།
ཕུག་རོན་ཕོ་མོའི་གཏམ་རྒྱུད།
སྔར་ཕུག་རོན་ཕོ་མོ་གཉིས་ཀྱིས་རང་གི་ཚང་དུ་གྲོ་སྲན་སོགས་འབྲུ་རིགས་མང་
དུ་བསགས་ནས་དགུན་དུས་ཀྱི་འཚོ་བའི་དམིགས་སྒོར་བཞག དབྱར་ཁ་ཤར་བ་ན་
གནམ་གཤིས་ཚ་བ་ཆེ་ཞིང་སྐམ་ཤས་ཆེ་བས་འབྲུ་རིགས་དེ་དག་སྐམ་ཐག་ཆོད་ནས་
69

༄༅།།མཚན་ཞག་སྟོང་གི་གཏམ་རྒྱུད།
བོངས་ཆག་པ་ན། ཕུག་རོན་ཕོ་དེའི་བསམ་པར་ཕུག་རོན་མོ་དེས་ལྐོག་ཏུ་བཟས་པར་
སྙམ་པའི་བློ་དོགས་འཆར་ནས་ཁྱོད་ཀྱིས་གྲབས་གསོག་འབྲུ་རིགས་བཟས་པ་ཡིན་
ནམ་ཞེས་བརྗོད།
ཕུག་རོན་མོ་དེས་ཨཱ་ལཱ་ཚད་བཙུགས། ངས་འབྲུ་རྡོག་གཅིག་ཀྱང་བཟས་པ་
མེད།
ཕུག་རོན་ཕོ་དེ་ཡིད་མི་ཆེས་པར་ཕུག་རོན་མོ་དེ་ཤོག་པས་བརྡེགས་ཤིང་མཆུ་
འཐོག་བརྒྱབ་ནས་མནར་གཅོད་ཀྱི་འོག་ཏུ་བསད།
དབྱར་དུས་འདས་ནས་གནམ་གཤིས་རིམ་གྱིས་གྲང་དུ་སོང་བ་ན། ཚང་ནང་
གི་འབྲུ་རིགས་རྣམས་བཞའ་ཚན་གྱིས་སྤབས་ནས་ཕོན་འབོར་ཆེ་རུ་སོང་བས། ཕུག་
རོན་ཕོ་དེས་ད་གཟོད་རྒྱུ་མཚན་རྟོགས་ནས་རང་གི་ཆུང་མ་ཉེས་མེད་དུ་བསད་པར་
འགྱོད་པ་དྲག་པོ་སྐྱེས་ཏེ་ཉིན་ལྟར་བཟའ་བཏུང་ཆུ་ཐིགས་ཙམ་མེད་པར་ཆུང་མའི་
ཕུང་པོའི་འགྲམ་དུ་སེམས་སྡུག་གིས་ངུ་བཞིན་སྡོད་པས། མཐར་ཕུག་རོན་ཕོ་དེ་ཡང་
ལུས་ཟུངས་ཟད་དེ་ཤི།
སྲས་མོ་དང་ཁྲི་སྲས་ཀྱི་གཏམ་རྒྱུད།
སྔར་ཡུལ་ཞིག་གི་རྒྱལ་པོའི་སྲས་མོའི་ཁྲོད་དུ་ལང་ཚོའི་མཛེས་སྡུག་རྣམ་པར་
བཀྲ་བའི་སྲས་མོ་ཞིག་ཡོད་པ་དེ་ནི་ཉི་འོག་བུད་མེད་ཐམས་ཅད་ཀྱི་ཁྲོད་ནས་མཛེས་
པའི་ཕུལ་དུ་བྱུང་བ་ཞིག་ཡིན་ཞིང༌། སྲས་མོ་རང་གིས་ཀྱང་བདག་ནི་ཉི་འོག་གི་བུད་
མེད་མཛེས་མ་གཅིག་པུ་དེ་ཡིན་ཞེས་བརྗོད། རྒྱལ་བློན་མི་དྲག་རྣམས་ཀྱི་སྲས་ཆུང་
70

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
མང་པོས་སྲས་མོ་དེ་བག་མར་སློང་ན་ཡང་མོ་ཡི་འདོད་བློར་བབས་པ་གཅིག་ཀྱང་མ་
བྱུང༌། མོས་བདག་ནི་ཁོ་མོ་ལས་རྣམ་པར་རྒྱལ་ཐུབ་པའི་དཔའ་བོ་ཞིག་དང་གཉེན་
སྒྲིག་བྱེད་འདོད་པ་ཡིན་ན། རང་ལས་དཔའ་རྩལ་ཆེ་བའི་རྩལ་ཆེན་ཞིག་གི་ཆུང་མ་
བྱེད། འོན་ཀྱང་བདག་དང་དཔའ་རྩལ་འགྲན་ནས་བདག་གིས་འཕམ་པར་བྱས་ཚེ་
ཁོ་མོས་སྐྱེ་བོ་དེའི་བཞོན་པ་དང་གོ་ཁྲབ་རྣམས་འཕྲོག་རྒྱུ་མ་ཟད། དཔྲལ་བར་ཏེ་ཐུ་
མཱ་ཡུད་ཀྱིས་ཆམ་ལ་ཕབ་ཅེས་པའི་ཚ་ཐེལ་རྒྱག་རྒྱུ་ཡིན་ཞེས་འུད་སྒྲོག་བྱེད། སྲས་མོ་
ཏེ་ཐུ་མཱ་ཡུད་ནི་མཛེས་པའི་གྲགས་པ་ཡུལ་ཕྱོགས་གང་སར་ཁྱབ་པས། རྒྱལ་བློན་མི་
དྲག་གི་སྲས་ཆུང་མང་པོས་སྲས་མོ་དེ་རང་གི་ཆུང་མར་ལེན་རྒྱུའི་རེ་བས་ས་ཐག་རིང་
མོ་ནས་ཡོང་སྟེ་མོ་དང་དཔའ་རྩལ་འགྲན་པར་བྱས་ཀྱང་ཐམས་ཅད་འཕམ་ནས་རང་
གི་བཞོན་པ་དང་གོ་ཁྲབ་རྣམས་ཤོར་བ་མ་ཟད། དཔྲལ་བར་ཡང་ཚལ་ཐེལ་གཟེད་
ནས་སྡུག་མང་པོ་མྱང༌།
ཏ་ཟིག་རྒྱལ་པོའི་ཁྲི་སྲས་པད་ཧཱ་རཱ་མུས་སྲས་མོ་ཏེ་ཐུ་མཱ་ཡུད་ཀྱི་གྲགས་པ་ཐོས་
པས། ཤུལ་རིང་བགྲོད་པའི་ལམ་གྱི་ངལ་བར་མི་འཛེམས་པར་འཁོར་ཚོགས་དང་
ཟང་ཟིང་གི་བདོག་པ་མང་དུ་ཁུར་ནས་སྲས་མོ་སློང་བར་ཡོང༌། ཁྲི་སྲས་དེས་རྒྱལ་
པོ་མཇལ་བ་དང་རྩ་ཆེའི་འབུལ་བ་གཏོས་ཆེ་བ་བཏེགས་འབུལ་གྱིས་སྲས་མོ་སློང་
བའི་འདོད་འདུན་བརྗོད། རྒྱལ་པོས་འབུལ་བ་རྣམས་བླངས་རྗེས་གུས་པ་ཆེན་པོས་
ཁྲི་སྲས་པད་ཧཱ་རཱ་མུར་བུ་ཁྱོད་ཉོན་ཅིག སྲས་མོ་ཏེ་ཐུ་མཱ་ཡུད་ནི་རང་ལས་རྣམ་
པར་རྒྱལ་ཐུབ་པའི་དཔའ་བོ་ཞིག་ལས་གཞན་སུ་ལའང་གཉེན་སྒྲིག་མི་བྱེད་པའི་དམ་
བཅའ་བཞག་ཟིན་པར་བརྟེན། ཁོ་བོས་བུ་མོའི་གཉེན་སྒྲིག་སྐོར་ལ་རང་ཐག་གཅོད་
རྒྱུ་མིན་ཞེས་གསལ་པོ་བརྗོད།
ཁྲི་སྲས་ན་རེ། བདག་གིས་སྲས་མོའི་ཆ་རྐྱེན་དང་དུ་ལེན་འདོད་ཀྱིས་ཤུལ་རིང་
71

༄༅།།མཚན་ཞག་སྟོང་གི་གཏམ་རྒྱུད།
བགྲོད་པའི་ལམ་གྱི་ངལ་བར་མི་འཛེམས་པར་འདིར་ཡོང་བ་ཡིན། ཞེས་རང་གི་
འདོད་འདུན་གསལ་བར་བརྗོད།
རྒྱལ་པོ་ན་རེ། དེ་ལྟར་ལགས་ན། ཕྱི་ཉིན་ཁྱོད་སྲས་མོ་དང་དཔའ་རྩལ་འགྲན་
པར་གྱིས་ཤིག
ཕྱི་ཉིན་རྒྱལ་པོ་སྲས་མོ་ཏེ་ཐུ་མཱ་ཡུད་ཀྱི་གཟིམ་ཆུང་དུ་ཕེབས་ནས་ཏ་ཟིག་ཡུལ་
གྱི་ཁྲི་སྲས་པད་ཧཱ་རཱ་མུ་གཉེན་སློང་དུ་དཔའ་རྩལ་འགྲན་པར་ཡོང་ཚུལ་གསུངས་
པས། སྲས་མོས་སྤྲོ་བ་ཆེན་པོས་དང་ལེན་གྱིས་ལུས་ལ་གོ་ཆ་བགོས་ཤིང་མགྱོགས་
འགྲོའི་རྟ་ཕོ་བཅིབས་ནས་དཔའ་རྩལ་འགྲན་པའི་འཐབ་སར་རྒྱུག དེའི་དུས་སུ་ཁྲི་
སྲས་པད་ཧཱ་རཱ་མུ་ཡང་ལུས་ལ་གོ་ཆ་བགོས་ནས་སྲས་མོ་དང་རྒྱལ་འཕམ་གཅོད་རྒྱུའི་
བློ་ཐག་བཅད།
ཏ་ཟིག་ཡུལ་གྱི་ཁྲི་སྲས་གཉེན་སློང་དུ་ཡོང་ནས་སྲས་མོ་ཏེ་ཐུ་མཱ་ཡུད་དང་
དཔའ་རྩལ་འགྲན་རྒྱུའི་གནས་ཚུལ་རྒྱ་ཁྱབ་ཏུ་གྲགས་པས། ས་ཕྱོགས་ཀུན་ནས་རྩལ་
འགྲན་གྱི་གཟིགས་མོར་ཡོང་མི་གྲོག་མའི་སྤྱིལ་བུ་བརྡོལ་བ་ལྟར་བྱུང༌། སྲས་མོ་ཏེ་
ཐུ་མཱ་ཡུད་ནི་ལུས་ལ་རྡོ་རྗེའི་གོ་ཁྲབ་གྱོན་ཞིང༌། ངོ་ལ་སེང་རས་བཀབ་སྟེ་ཉམས་
བཟང་དང་ལྡན་པའི་སྒོ་ནས་འཐབ་སར་ཐོན། ཁྲི་སྲས་པད་ཧཱ་རཱ་མུ་ཡང་ལུས་ལ་གོ་
ཆ་སྲ་མོ་བགོས་ཤིང༌། ལག་ཏུ་རྣོ་དབལ་མཚོན་ཆ་ཐོགས་ནས་དཔའ་ངར་ཆེན་པོས་
འཐབ་རར་ཐོན། ཁོང་གཉིས་པོ་ཕན་ཚུན་འཐབ་མོ་བཀྱེས་ནས་གཅིག་གིས་འགོག་པ་
དང་གཅིག་གིས་རྒོལ་བའི་འཛིང་མོ་རེས་མོས་ཀྱིས་ཡུན་རིང་འཐབ་ཀྱང་རྒྱལ་འཕམ་
མ་ཆོད། ཁོང་གཉིས་ཡུན་རིང་འཐབ་པའི་ཚེ་ན་སྲས་མོའི་ཡིད་ལ་ཁྲི་སྲས་འདི་ནི་
དཔའ་རྒོད་གཞན་གྱིས་དོ་ཟླ་བྲལ་བའི་དྲག་རྩལ་ཕུལ་དུ་བྱུང་བ་ཞིག་འདུག་ན། ཕོ་
རྒོད་འདི་ལྟ་བུ་ཁོ་མོའི་མཐོང་ཆོས་སུ་མ་གྱུར་ལ། དེ་རིང་བདག་འཕམ་སྲིད་པས་
*《 72

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
དཔའ་བོ་རྣམས་ཀྱི་བཞད་གད་ཀྱི་རྒྱུར་འགྲོ་ངེས་ལ་བརྟེན། དེ་བས་ཐབས་ཀྱིས་ཕ་
རོལ་ལས་རྒྱལ་དགོས་སྙམ་ནས་ཚམ་ཚོམ་མེད་པར་ངོ་ཁེབས་སེང་རས་བཤུས་ཏེ་བཅོ་
ལྔའི་ཟླ་ཡང་སྐྱེངས་པར་བྱེད་པའི་བཞིན་གྱི་མཛེས་སྡུག་མངོན་པར་ཕྱུང་། ཁྲི་སྲས་
ཏེ་ཐུ་མཱ་ཡུད་ཀྱིས་སྲས་མོའི་མཛེས་ཞལ་མཐོང་བ་ན་ཧང་སང་སྟེ་ལུས་པོ་ཐམས་ཅད་
ལྷུ་ཚིགས་བྲལ་བའི་ཤ་ཚུགས་ལྟ་བུར་གྱུར་ནས་འཐབ་སེམས་ནི་ཤོར། སྙིང་སྟོབས་ནི་
ཉམས། ད་ནི་འགྲན་པའི་རྩལ་ནུས་ཀྱང་ཆེས་ཆེར་ཉམས། ཚུལ་དེ་མཐོང་བས་སྲས་
མོ་ཏེ་ཐུ་མཱ་ཡུད་ཀྱིས་དེ་མར་རྟ་ལས་མཆོང་ཏེ་ལུ་གུ་གླག་གིས་བཀྱག་པ་ལྟར་ཁྲི་སྲས་
རྟ་ཐོག་ནས་བཀྱག་སྟེ་བཟུང་༌། ཁྲི་སྲས་ནི་རྒོལ་བའི་སྐབས་མ་བྱུང་ལ་བྲོས་པས་ཀྱང་
མ་ཐར་བར་སྲས་མོའི་ལག་ཏུ་ལྷུང་ནས་ལག་གི་མཚོན་ཆ་ཕྲོགས། ལུས་ཀྱི་གོ་ཁྲབ་
བཤུས། དཔྲལ་བར་ཡང་ཚ་ཐེལ་བརྒྱབ།
ཁྲི་སྲས་པད་ཧཱ་རཱ་མུ་འཐབ་ཟླས་ཡོངས་སུ་ཕམ་པར་བྱས་ཏེ་ས་ཐོག་ཏུ་འགྱེལ།
ཡུད་ཙམ་སོང་ནས་དྲན་པ་རྙེད་པའི་ཚེ་སྐྱེངས་པ་དང་ཁོང་ཁྲོ་ཅིག་ཅར་དུ་འཕེལ་
ཞིང་ང་རྒྱལ་གྱིས་ཉིན་ཤས་ཟད་བཅུད་ཉལ་གཉིད་བྲལ། ཁྲི་སྲས་ཀྱིས་རང་གི་རྒྱལ་
ཁབ་ཏུ་ཕོ་ཉ་མངགས་ཏེ་ཡབ་རྒྱལ་པོར་བདག་གི་འདོད་དོན་མ་འགྲུབ་ན་འཆི་སྲོག་
ལ་ཐུག་ཀྱང་རྒྱལ་ཁབ་ཏུ་ལོག་པར་མི་བྱེད་ཅེས་རང་གི་ཆོད་སེམས་མཚོན་པའི་ཕྲིན་
ཡིག་བསྐུར།
ཁྲི་སྲས་ཀྱི་ཕྲིན་ཡིག་འབྱོར་འཕྲལ་ཏ་ཟིག་རྒྱལ་པོ་དེ་རབ་ཏུ་ཁྲོས་ནས་དཔུང་གི་
ཚོགས་བཤམས་ཏེ་ཕ་རོལ་འཇོམས་པའི་བློ་ཤར། འོན་ཀྱང་སྲིན་བློན་གྱིས་རྒྱལ་པོར་
དོན་ཆེན་སྒྲུབ་པར་ངང་སྒུག་བྱེད་པ་ལས་གཡུལ་གྱི་ལས་སུ་འཇུག་མི་རུང་བའི་ཁ་ཏ་
བྱས།
ཁྲི་སྲས་པད་ཧཱ་རཱ་མུས་རང་གི་འདོད་དོན་འགྲུབ་པའི་ཐབས་ལ་འབུངས་ནས་
73

༄༅།།མཚན་ཞག་སྟོང་གི་གཏམ་རྒྱུད།
མཐར་སྲས་མོ་རྟག་ཏུ་ཕོ་བྲང་གི་སྐྱེད་མོས་ཚལ་ན་སྤྲོ་འཆམ་དུ་ཡོང་བ་རྟོགས་ནས་
རྒས་པོར་བརྫུས་ཏེ་སྐྱེད་ཚལ་གྱི་གད་པར་སྨྲས་པར། བདག་ནི་ཡུལ་གྱར་ནས་ཡོང་
བའི་ཕྱི་མི་ཞིག་ཡིན། ཆུང་བྱིས་པའི་དུས་ནས་སོ་ནམ་གྱི་ལས་སུ་གཞོལ་ཞིང་རྩི་ཤིང་
མེ་ཏོག་འདེབས་ལས་བྱ་བར་ཤིན་ཏུ་མཁས་ཞེས་བརྗོད།
ཁྲི་སྲས་ཀྱི་གཏམ་དེ་ཐོས་པ་དང་སྐྱེད་ཚལ་གད་པ་དེ་ཡིད་ཤིན་ཏུ་མགུ་བར་
གྱུར་བས་ཁོ་ཁྱིམ་དུ་ཉར་ནས་རྩི་ཤིང་མེ་ཏོག་འདེབས་སྐྱོང་བྱེད་དུ་བཅུག ཉིན་ཞིག་
ཁོ་སྐྱེད་ཚལ་འདེབས་སྐྱོང་གི་ལས་ལ་བྲེལ་བའི་ཚེ་གློ་བུར་དུ་མལ་གོས་དང་སྤྱོད་ཆས་
ཁུར་བའི་མི་རྟ་མང་པོ་སླེབས་བྱུང་བ་ཅི་ཡིན་དྲིས་པས། གཡོག་ཅིག་གིས་སྲས་མོ་
གླིང་གཏོང་སྤྲོ་བཞུགས་སུ་ཕེབས་ལུགས་བརྗོད།
སྲས་མོ་ཕེབས་རྒྱུའི་གནས་ཚུལ་ཐོས་མ་ཐག་ཁོ་ནི་ཡིད་ལ་སྤྲོ་བ་ཚད་མེད་འཕེལ་
ཞིང་དེ་མར་རང་ཡུལ་ནས་ཁུར་བའི་རིན་ཆེན་རྒྱན་ཆ་དང་རྩ་ཆེའི་ནོར་གྱི་རིགས་
སྐྱེད་མོས་ཚལ་དུ་ཁུར་ཡོང་ནས་ལྗོན་ཤིང་སྡོང་པོ་ཞིག་གི་འོག་ཏུ་རྒྱན་ཆ་དེ་དག་
ལས་དུམ་གཅིག་བཀྲམ་ནས་ན་རྒས་རྫི་བརྡིབས་ཀྱི་རྒད་པོའི་ཚུལ་གྱིས་སྲུང་སྟེ་བསྡད།
ཡུད་ཙམ་སོང་བ་ན་སྲས་མོ་ཏེ་ཐུ་མཱ་ཡུད་བྲན་མོའི་ཚོགས་དང་བཅས་རི་བོང་
འཛིན་དེ་རྒྱུ་སྐར་ཚོགས་ཀྱིས་བསྐོར་ནས་ཡངས་བའི་ལྷ་ལམ་དུ་བྱོན་པ་བཞིན་སྐྱེད་
མོས་ཚལ་དུ་ཕེབས་ནས་མེ་ཏོག་དང་ཤིང་འབྲས་འཐུ་བཞིན་དུ་རྒྱང་ཕྱོགས་ཀྱི་ལྗོན་
ཤིང་སྡོང་པོ་ཞིག་གི་འོག་ཏུ་ཁྲི་སྲས་བསྡད་ཡོད་པ་རིག་པས། དེར་སོང་བའི་ཚེ་དེ་
གར་མགོ་དང་རྐང་ལག་རྣམས་ཀྲབ་ཀྲབ་ཏུ་འདར་བའི་རྒད་པོ་ཞིག་མདུན་དུ་རྩ་
ཆེའི་རྒྱན་ཆ་དང་སྲིད་ན་དཀོན་པའི་རིན་པོ་ཆེའི་ནོར་གྱི་རིགས་སྤུངས་ནས་བསྡད་
ཡོད་པ་རིག་པ་ན་སྲས་མོ་སྟོན་འཁོར་རྣམས་ཡ་མཚན་ཆེས་ཆེར་འཕེལ་བས་ཁོ་ལ་
ཁྱོད་རིན་ཆེན་རྒྱན་ཆ་འདི་རྣམས་ཀྱིས་ཅི་བྱེད་རྒྱུ་ཡིན་ཞེས་དྲིས།
74

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
རྒད་པོ་ན་རེ། རིན་ཆེན་རྒྱན་ཆ་འདི་རྣམས་ནི་ཁྱོད་ཅག་ཁྲོད་ཀྱི་གཞོན་ནུ་མ་
ཞིག་ཁོ་བོའི་ཆུང་མར་ལེན་རྒྱུའི་ནུ་རིན་ཡིན།
གཏམ་དེ་ཐོས་པ་དང་ཁོ་ཅག་རྣམས་དགོད་ཆེན་པོ་ཤོར། སྲས་མོས་རང་གི་
ཞལ་ཏ་མ་ཞིག་ལ་མཛུབ་མོ་བཙུགས་ཏེ་བུ་མོ་འདི་ཁྱོད་ཀྱི་བག་མར་སྦྱིན་ཞེས་བརྗོད་
པ་ན། རྒད་པོས་རང་གི་མདུན་དུ་སྤུངས་པའི་རིན་ཆེན་རྒྱན་ཆ་རྣམས་ཐེ་ཚོམ་མེད་
པར་གཞོན་ནུ་མ་དེ་ལ་བྱིན་པས་མོ་ནི་ཡིད་ལ་སྤྲོ་བ་དཔག་ཏུ་མེད་པ་སྐྱེས། གཞན་
རྣམས་ཀྱིས་ཁོ་ལ་འཕྱ་སྨོད་ཀྱི་བགད་མོ་དིར་དིར་དུ་བགད་ནས་ཕྱིར་ལོག
ཉིན་གཉིས་པར་སྲས་མོ་ཏེ་ཐུ་མཱ་ཡུད་བྲན་མོའི་ཚོགས་ཀྱིས་བསྐོར་ནས་སྐྱེད་
མོས་ཚལ་དུ་སྤྲོ་འཆམ་ལ་བྱོན་པ་ན། རྒད་པོ་དེ་སྔར་ལྗོན་པའི་སྡོང་པོ་ཆེན་པོ་དེའི་
འོག་ཏུ་ཁ་ཉིན་ལས་ལྷག་པའི་རིན་པོ་ཆེའི་རྒྱན་ཆ་མང་པོ་སྤུངས་ནས་བསྡད་ཡོད་
པས། སྲས་མོ་སྟོན་འཁོར་རྣམས་ཀྱིས་རྒད་པོ་བསྐོར་ནས་ཁོ་ལ་ཁྱོད་རྒྱན་ཆ་འདི་
རྣམས་ཀྱིས་ཅི་བྱེད་རྒྱུ་ཡིན་ཞེས་དྲིས།
རྒད་པོ་ན་རེ། རིན་ཆེན་རྒྱན་ཆ་འདི་རྣམས་ནི་ཁྱོད་ཅག་ཁྲོད་ཀྱི་གཞོན་ནུ་མ་
ཞིག་བདག་གི་བག་མར་ལེན་རྒྱུའི་ནུ་རིན་ཡིན།
སྲས་མོས་ཡང་རང་གི་ཞལ་ཏ་མ་ཞིག་ལ་མཛུབ་མོ་བཙུགས་ཏེ་བུ་མོ་འདི་ཁྱོད་
ཀྱི་བག་མར་སྦྱིན་ཞེས་བརྗོད་པས། རྒས་པོས་དེ་མར་ཡར་ལངས་ཏེ་རང་གི་མདུན་
དུ་སྤུངས་པའི་རིན་ཆེན་རྒྱན་ཆ་རྣམས་གཞོན་ནུ་མ་དེ་ལ་བྱིན། ཡང་སྲས་མོ་སྟོན་
འཁོར་རྣམས་ཀྱིས་རྒད་པོར་བརྙས་སྐོ་འཕྱ་སྨོད་ཀྱི་འར་ཆ་བརྒྱབ་ནས་ཕྱིར་ལོག
སྲས་མོ་ཕོ་བྲང་དུ་ལོག་རྗེས་རྒད་པོས་ཞལ་ཏ་མར་རིན་ཆེན་རྒྱན་ཆ་བྱིན་པའི་
ཚུལ་དེ་ཡིད་ལ་འཆར་ནས་འདི་སྙམ་དུ་བསམས་པར། རིན་ཆེན་རྒྱན་ཆ་དེ་རྣམས་
ཐོབ་པའི་འོས་བབ་ཆེ་ཤོས་ནི་ཁོ་མོ་རང་ལས་གཞན་དུ་མེད་ན་དེ་དག་བདག་གིས་
75

༄༅།།མཚན་ཞག་སྟོང་གི་གཏམ་རྒྱུད།
བླངས་ན་མི་འགྲིག་གམ་སྙམ།
ཕྱི་ཉིན་སྲས་མོ་དེས་ཞལ་ཏ་མའི་ཆས་སུ་ཞུགས་ཏེ་གསང་སྟབས་ཀྱིས་གཅིག་
པུར་སྐྱེད་ཚལ་དུ་སོང་ནས་ལྗོན་པའི་སྡོང་པོའི་འོག་ཏུ་སྡོད་པའི་རྒད་པོ་དེར་བགྲེས་
སོང་མཁྱེན། བདག་ནི་སྲས་མོ་ཏེ་ཐུ་མཱ་ཡུད་ཡིན་པས་ཁྱེད་ཀྱིས་ཁོ་མོ་ཆུང་མར་ལེན་
འདོད་པ་ཡིན་ནམ་ཞེས་དྲང་པོར་བརྗོད།
ཁྲི་སྲས་ན་རེ། བདག་ནི་ཤིན་ཏུ་འདོད་དོ། ། ཞེས་བརྗོད་ནས་རིན་ཐང་ཞལ་
དུ་མེད་པའི་རྒྱན་ཆ་དང་སྲིད་ན་དཀོན་པའི་ནོར་རྫས་བྱིན་ཏེ་ཁྱེད་ཀྱིས་ཁོ་བོ་ངོ་མི་
ས་སམ་ཞེས་བརྗོད་པས། སྲས་མོས་ཁྱོད་སུ་ཡིན་ནམ་ཞེས་དྲིས།
རྒད་པོས་ཁོ་བོ་ནི་ཏ་ཟིག་ཡུལ་གྱི་རྒྱལ་སྲས་པད་ཧཱ་རཱ་མུ་ཞེས་པ་དེ་ཡིན།
བདག་གིས་རང་གི་ཕ་ཡུལ་དང་རྒྱལ་སྲིད་བཞག་སྟེ་ཐག་རིང་ཏ་ཟིག་ཡུལ་ནས་ཤུལ་
རིང་བགྲོད་པའི་ངལ་བ་ཁྱད་དུ་བསད་དེ་འདིར་ཁྱེད་འཚོལ་དུ་ཡོང་ཞེས་བརྗོད།
སྲས་མོའི་ཡིད་ལ་ཁོ་དེ་གར་བསད་ནའང་མི་རུང་སྙམ་ནས་ཟབ་མོའི་བློ་ཡིས་
དཔྱད་མཐར་ད་ནི་ཁོ་དང་མཉམ་དུ་བྲོས་འགྲོ་བ་ལས་གཞན་གྱི་ཐབས་མེད་པར་
སྙམ་ནས་རང་གི་བསམ་དོན་སྦ་གསང་མེད་པར་བཤད་ཐོག རང་ཉིད་འཕྲལ་མར་
ཕོ་བྲང་དུ་ཕྱིར་ལོག་གིས་ལག་དངུལ་དང་དགོས་ཆ་རྣམས་ལེན་པར་འགྲོ་རྒྱུ་ཡིན་ན་
དེ་ལུགས་ཁྱོད་ཀྱིས་གྲ་སྒྲིག་ཨང་གསར་གྱིས་དོ་ནུབ་མཚན་མོ་རང་བྲོས་འགྲོ་བའི་ཁ་
བཅམ།
ཁྲི་སྲས་དང་སྲས་མོ་གཉིས་མགྱོགས་འགྲོའི་རྟ་ཕོ་བཅིབས་ཏེ་མཚན་མུན་གྱི་
ཁྲོད་དུ་མྱུར་སྟབས་ཀྱིས་བསྐྱོད་ནས་ནམ་གྱི་སྨད་ཆའི་ཐོ་རེངས་མཚམས་སུ་ལམ་
ཐག་ཀྱང་རིང་པོ་བཅད། དེ་ནས་ཁོང་གཉིས་པོ་མུ་མཐུད་ཤུལ་རིང་བགྲོད་པའི་ངལ་
བ་ཁྱད་དུ་བསད་ནས་བསྐྱོད་བསྐྱོད་པའི་མཐར་ཏ་ཟིག་ཡུལ་གྱི་ས་སྣེ་ཟིན་ཏེ་རྒྱལ་
76

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
པོའི་ཁབ་ཏུ་འབྱོར་ལ་ཉེ་བ་ན་རྒྱལ་པོར་གནས་ཕྲིན་འབྱོར་བས། རྒྱལ་བློན་དཔུང་
ཚོགས་དང་བཅས་པ་གྲོང་ཁྱེར་གྱི་ཕྱི་རོལ་ཏུ་བསུ་བར་བྱོན། རྒྱལ་པོ་ཡབ་སྲས་ཡུན་
རིང་བྲལ་བའི་གསེར་ཞལ་སླར་འཛོམས་བྱུང་བས་གཉིས་ཀ་བརྗོད་ཀྱིས་མི་ལང་པའི་
དགའ་སྤྲོ་བརྟས།
རྒྱལ་ཁབ་ཏུ་ལོག་རྗེས་ཁྲི་སྲས་པད་ཧཱ་རཱ་མུས་ཕོ་ཉ་མངགས་ནས་སྲས་མོ་ཏེ་ཐུ་
མཱ་ཡུད་ཀྱི་ཡབ་ལ་ཕྱག་རྟགས་རྩ་ཆེན་སྤམ་མཐོ་བ་ལེགས་འབུལ་དང་སྦྲགས་སྲས་མོ་
ཏེ་ཐུ་མཱ་ཡུད་དང་རང་ཉིད་གཉེན་སྒྲིག་གི་སྟ་གོན་བྱེད་བཞིན་པ་ཡིན་ན་དེ་ལུགས་
སྲས་མོའི་སྐལ་རྫོང་གསོལ་སྩལ་ཐུགས་རྗེ་ཆེ་བའི་གནས་ཕྲིན་བསྐུར།
ཁྲི་སྲས་ཀྱི་སྐྱེས་འབུལ་ཕྱག་རྟགས་དང་གནས་ཕྲིན་འབྱོར་རྗེས་རྒྱལ་པོ་ཐུགས་
ཤིན་ཏུ་དགྱེས་ནས་ཕ་རོལ་གྱི་ཕོ་ཉར་བཀུར་བཟོས་དང་སྣེ་ལེན་མགྲོན་སྐྱོང་གཟབ་
ཅིང་རྒྱས་པ་མཛད་ཐོག་གསོལ་སྟོན་རྒྱ་ཆེ་བཤམས་ནས་ཁྲིམས་དཔོན་དང་གཉེན་
དཔང་གདན་ཞུས་ཀྱིས་སྲས་མོ་དང་ཁྲི་སྲས་དབར་གྱི་གཉེན་གན་བཞག་པ་མ་ཟད།
སྲས་མོའི་སྐལ་རྫོང་རྣམས་བསྐུར།
དུས་དེ་ནས་བཟུང་ཁྲི་སྲས་པད་ཧཱ་རཱ་མུ་དང་སྲས་མོ་ཏེ་ཐུ་མཱ་ཡུད་གཉིས་
གཉེན་དུ་བསྡེབས་ནས་གཅིག་སེམས་གཅིག་ལ་ཆགས་པའི་མཛའ་གཅུག་གི་ཁྱིམ་
ཐབས་ཟུང་དེ་སྐྱིད་མི་ཚེའི་མཐའ་ལ་འཁྱོལ་བར་བྱས་སོ། །
བཙུན་མོས་མཛངས་མ་དང་སྐེ་རྒྱན་གྱི་གཏམ་རྒྱུད་དང༌། ཕུག་རོན་ཕོ་མོའི་
གཏམ་རྒྱུད། སྲས་མོ་དང་ཁྲི་སྲས་ཀྱི་གཏམ་རྒྱུད་གསུམ་བཤད་རྗེས། ཀྱེ། རྒྱལ་པོ་མི་
དབང་ཆེན་པོ་མཁྱེན། གོང་ཞུས་གཏམ་རྒྱུད་དེ་དག་ལས་སྐྱེས་པའི་གཡོ་སྒྱུ་རྟོགས་
ཐུབ། རྒྱལ་པོ་ཆེན་པོས་བདེན་པའི་རྒྱབ་གཉེར་མཛད་དེ་བདག་ལ་མིང་ཤས་མི་ཡོང་
བ་མཛོད། ཁོ་མོའི་འདོད་དོན་མཐའ་འཁྱོངས་བྱེད་ངེས་ཡིན་ཞེས་བརྗོད།
77་

༄༅།།མཚན་ཞག་སྟོང་གི་གཏམ་རྒྱུད།
བཙུན་མོའི་ཞུ་དོན་གསན་རྗེས་རྒྱལ་པོའི་ཐུགས་སུ་དེ་ཡང་བདེན་ནོ་སྙམ་ནས་
སྔར་གྱི་བཀའ་བཅད་སླར་གསོ་མཛད་དེ་ཁྲི་སྲས་ལ་སྲོག་ཁྲིམས་གཅོད་རྒྱུའི་བཀའ་ཕབ།
བློན་ཆེན་བདུན་པའི་གཏམ་རྒྱུད།
བློན་ཆེན་རྣམས་ལ་ཁྲི་སྲས་སྲོག་ཐོག་གཏོང་རྒྱུའི་རྒྱལ་པོའི་བཀའ་བཅད་ཐེངས་
བདུན་པ་དེ་འབྱོར་མཚམས་བློན་ཆེན་བདུན་པ་དེས་རྒྱལ་པོའི་དྲུང་དུ་ཆེད་སྐྱོད་ཀྱིས་
ས་ཐོག་ཏུ་འོ་སྦྱོར་བའི་གུས་ཕྱག་ཕུལ་ནས། ཀྱེ། རྒྱལ་པོ་ཆེན་པོ་དགོངས་སུ་གསོལ།
ཁོ་བོའི་མྱོང་བ་དང་འཇིག་རྟེན་སྲོལ་ལུགས་ལྟར་ན་བྱ་བ་གང་ཡིན་རུང་བཟོད་པའི་
བརྟུལ་ཞུགས་འཛིན་པ་དང་ཟབ་མོའི་བློ་ཡིས་དཔྱད་ན་འདོད་དོན་ཐམས་ཅད་བདེ་
བླག་ཏུ་འགྲུབ་པ་དང་། དེ་ལས་ལྡོག་སྟེ་འཚབ་འཚུབ་ང་རྒྱལ་ཆེ་ན་བྱ་བ་ཀུན་ཉེས་
ནས་འགྱོད་པའི་གླིང་དུ་ལྷུང་རྒྱུ་གོར་མ་ཆགས། ཁོ་བོའི་བསམ་པར་བཙུན་མོས་འདི་
ལྟར་ཞུ་བ་ཡང་བསྐོར་བསྐྱར་བསྐོར་དུ་བྱས་ནས་རྒྱལ་པོར་མཐའ་བཀག་གཏོང་
འདི་ནི་ཁྱེད་ཀྱིས་སྤྱན་དཀྱུས་བསྒྲིབས་ནས་ལོང་མཆོང་གི་ཐལ་ཟིང་བཟོ་བསམ་པ་
རེད་ན། བདག་ཅག་བློན་པོའི་ཚོགས་ཀྱིས་རྒྱལ་པོའི་བཀའ་དྲིན་བསམས་ནས་རྒྱལ་
ཁབ་འདི་ཉམས་ཉེས་འཐོར་ཞིག་ཏུ་མི་འགྲོ་བའི་ལྷག་བསམ་གྱིས་སྐུལ་བའི་ཟོལ་
མེད་གཏམ་གྱི་ཞུ་ཚིག་འབུལ་རྒྱུར། བུད་མེད་ཀྱི་གཡོ་སྒྱུའི་བསམ་སྦྱོར་ངན་པས་སྐྱེ་
བོ་ཐམས་ཅད་ལོག་པའི་ལམ་དུ་འཇུག་ངེས་པས་ན། བུད་མེད་ཀྱི་གཏམ་ལ་ཅི་ནས་
ཡིད་རྟོན་མི་རུང་། ཁོ་བོས་དེ་སྐོར་གྱི་གཏམ་རྒྱུད་ཅིག་ཞུ་ཞེས་བརྗོད།
78
( སྐ་

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཁྱིམ་ཐབ་དབར་གྱི་གཏམ་རྒྱུད།
སྔར་ཁྱིམ་ཐབ་ཕོ་མོ་གཉིས་ཡོད་པ་ལས་སྐྱེས་པ་དེས་ཆུང་མར་དངུལ་སྒོར་མོ་
གཅིག་བསྐུར་ནས་འབྲས་ཉོ་བར་བཏང་། མོས་ཁྲོམ་ཐོག་ཏུ་སོང་ནས་འབྲས་ཉོ་བའི་
ཚེ་འབྲས་ཚོང་མཁན་དེས་མོ་ལ་ཀུ་རེ་དང་སྦྲགས་ཏེ་ཁྱོད་འབྲས་ཉོ་བ་ལས་ཀ་ར་མི་
ཉོ་བ་ཅི་ཡིན། འབྲས་དང་ཀ་ར་མཉམ་དུ་བཙོས་ཏེ་བཟས་ན་ཤིན་ཏུ་ཞིམ། ཁྱོད་ཀ་
ར་ཉོ་བསམས་ན་ཡར་ཕེབས། བདག་གིས་ཚོང་ཕྲུག་ལ་ཀ་ར་འགྱོགས་འཇུག་ཅེས་
བརྗོད།
བུད་མེད་དེ་ཚོང་ཁང་ནང་ཞུགས་པ་དང་ཚོང་དཔོན་གྱིས་རང་གི་ཚོང་ཕྲུག་ལ་
ཁྱོད་ཀྱིས་སྐུ་སྐྱེ་མ་འདིར་སྒོར་གཅིག་གི་ཀ་ར་འགྱོགས་ཞེས་བརྗོད་པ་དང་ཆབས་ཅིག་
ཏུ་ཁོ་ལ་རིབ་རྩེ་དགོས་པའི་གསང་བརྡ་བཏང་།
ཚོང་ཕྲུག་གིས་བུད་མེད་དེའི་ལག་གི་རས་སྒྲིལ་བླངས་ནས་དེ་ནང་གི་འབྲས་
རྣམས་བཏོན་རྗེས་ས་རྡོ་བླུགས་ནས་འབྲས་དང་ཀ་ར་ཡིན་ཁུལ་གྱིས་ཁ་བསྡམས་ཏེ་
མོ་ལ་སྤྲད།
བུད་མེད་དེས་འབྲས་དང་ཀ་ར་ཉོས་ཤག་གིས་རས་སྒྲིལ་ཁུར་ནས་ཁྱིམ་དུ་ཕྱིར་
ལོག་གིས་རས་སྒྲིལ་དེ་རང་གི་བཟའ་ཟླའི་མདུན་དུ་བསྐྱུར་རྗེས་ཐབ་ཚང་དུ་བསྐྱོད་
དེ་ཟས་བཅོ་བའི་གྲབས་བྱས།
མོའི་བཟའ་ཟླས་རས་སྒྲིལ་སྔོག་པའི་ཚེ་དེའི་ནང་དུ་ས་རྡོ་གང་བླུགས་ཡོད་པ་
རིག་པས། ཁོ་ནི་ཧང་སང་སྟེ་ཆུང་མར་བདག་གིས་ཁྱོད་ཟས་བཅོ་བའི་འབྲས་ཉོ་བར་
79 ..

༄༅།།མཚན་ཞག་སྟོང་གི་གཏམ་རྒྱུད།
བཏང་བ་ལས་ཨར་པོའི་རྒྱུ་ཆ་ས་རྡོ་ཉོ་བར་བཏང་བ་མ་ཡིན། ཁྱོད་ཅིའི་ཕྱིར་ས་རྡོ་
ཁུར་ནས་ཡོང་བ་ཡིན་ཞེས་དྲིས།
བུད་མེད་དེས་རང་གིས་ལག་ཏུ་ཟངས་རྡིག་ཁུར་ནས་ཟས་བཅོ་བའི་གྲབས་བྱེད་
པ་ཡིན་ཡང་མོས་ས་རྡོ་དེ་དག་མཐོང་བས། ད་གཟོད་ཚོང་ཕྲུག་གིས་རིབ་བརྩེས་པ་
རྟོགས་པས་དགོད་བཞིན་དུ་སྨྲས་པར། ཨ་ཙི་ཙི། བདག་ལ་བསམ་ཡུལ་ལས་འདས་
པའི་གནས་ཚུལ་ཞིག་བྱུང་སོང་བར་བརྟེན། དེར་བློ་ཡན་ཏེ་ཁྲོལ་ཚགས་ལེན་རྒྱུ་ཡིན་
ཡང་ཟངས་རྡིག་ཁུར་ཡོང་བ་འདི་འདྲ་ཅི་ཡིན་ཞེས་བརྗོད།
ཁྱོ་བོ་ན་རེ། ཁྱོད་བློ་ཡན་པ་ཅི་ཡིན།
ཆུང་མ་ན་རེ། སྦྱིན་བདག་མཁྱེན། འབྲས་ཉོ་བྱེད་སྒོར་མོ་དེ་ཁྲོམ་ཐོག་ཏུ་
ལག་ནས་ལྷུངས་སོང་བ་ཁྲོམ་ཆེན་སར་འཚོལ་རྒྱུར་འཚེར་ལ་སྒོར་གཅིག་དོན་མེད་
དུ་བརླག་ཀྱང་མི་བཟོད་པས་རྐང་འོག་གི་ས་རྣམས་བྱབས་ནས་ཁྱིམ་དུ་ཁུར་ཏེ་ཁྲོལ་
ཚགས་སུ་ཚགས་དགོས་སྙམ་ཡང་ཡིད་མི་གནས་པས་ཟས་བཅོ་བའི་ཟངས་རྡིག་ཁུར་
ཡོང་བ་རེད། ཅེས་བརྗོད་པ་དང་རྟབ་རྟབ་པོར་སོང་སྟེ་ཁྲོལ་ཚགས་བླངས་ནས་
རང་གི་ཟླ་བོར་སྤྲད་དེ་ཁྱོད་ཁོ་མོ་ལས་ཤེད་ཆེ་བས་ཁྱོད་ཀྱིས་ཚོགས་དང་ཞེས་བརྗོད།
མོའི་ཟླ་བོས་བརྙས་བཅོས་བཟོད་པར་བྱས་ནས་ངལ་བ་དང་ལེན་གྱིས་ས་རྡོ་
རྣམས་འབུངས་ནས་བཙགས་པས་ངོ་དང་ལུས་པོ་ཐམས་ཅད་ས་རྡུལ་དང་རྔུལ་ཆུས་
སྦགས་ཏེ་ཤིན་ཏུ་ཉམ་ང་བའི་ཚུལ་དུ་གྱར་ཡང་ཁོ་ནི་རང་ཉིད་ཆུང་མའི་གཡོ་འོག་ཏུ་
ཚུད་པ་ག་ལ་རྟོགས།
བློན་ཆེན་གྱིས་ཁྱིམ་ཐབ་དབར་གྱི་གཏམ་རྒྱུད་གླེང་རྗེས། ཀྱེ། རྒྱལ་པོ་མི་དབང་
ཆེན་པོ་མཁྱེན། གཏམ་རྒྱུད་འདི་ལས་བུད་མེད་གཡོ་སྒྱུ་ཆེ་བའི་གནས་ལུགས་ལེགས་
པར་རྟོགས། བུད་མེད་ཀྱི་གཡོ་སྒྱུའི་བསམ་སྦྱོར་ངན་པ་འདི་འདྲ་བ་འདྲེ་དང་འབྱུང་
(8

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
པོས་ཀྱང་དོ་བ་མ་ཡིན་ན། རྒྱལ་པོ་ཆེན་པོས་བུད་མེད་ཀྱི་གཡོ་འོག་ཏུ་མི་ལྷུང་བའི་
དོགས་ཟོན་ཅི་ནས་ཀྱང་མཛད་གལ་ཆེ་ཞེས་བརྗོད།
བློན་ཆེན་གྱི་གཏམ་རྒྱུད་དང་ལྷག་བསམ་དག་པའི་ཞུ་བ་གསན་རྗེས་རྒྱལ་པོ་
ཐུགས་འགྱུར་ནས་ཁྲི་སྲས་ལ་སྲོག་ཁྲིམས་གཅོད་རྒྱུའི་བཀའ་བཅད་ཕྱིར་བསྡུ་མཛད།
ཁྲི་སྲས་ཀྱི་གཏམ་རྒྱུད།
ཉིན་བརྒྱད་པར་རྒྱལ་པོ་དེ་རྒྱལ་བློན་འཛོམས་པའི་མདུན་གྲོས་སུ་ཕེབས། སློབ་
དཔོན་སང་ཏི་པཱ་དྷས་ཁྲི་སྲས་དེ་རྒྱལ་བློན་འཛོམས་པའི་དབུས་སུ་ཁྲིད་བྱུང་བ་ན།
ཁྲི་སྲས་ཀྱིས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་སྨྲ་སྒོ་ཡངས་པར་ཕྱེ་ནས་ཡབ་
རྒྱལ་པོར་བསྔགས་བརྗོད་ཀྱི་བསྟོད་ཚིག་སྨྲ་ལྕེར་མི་ཐོགས་པ་བརྗོད་པ་དང་། དེ་
ནས་སྲིད་བློན་དང་བློན་ཆེན་རྣམས་ལ་ཡང་ཐུགས་རྗེ་ཞུས། དེ་ཉིན་རྒྱལ་བློན་མདུན་
གྲོས་སུ་མཁས་པ་དང༌། ཞི་དྲག་བློན་པོའི་ཚོགས། མི་དྲག་དཔོན་རིགས། དམག་
དཔུང་གི་སྣེ་མོ་ལས་འཛིན་སོགས་མི་ཆེན་མང་པོ་ཡོད་པ་ཐམས་ཅད་ཁྲི་སྲས་ཀྱི་སྨྲ་
ལྕེའི་བརྗོད་རྩལ་ལ་ཧང་སང་ནས་གུས་བཀུར་ཡིད་རང་ཚད་མེད་བྱེད། རྒྱལ་པོ་ནི་
ཐུགས་ལྷག་པར་དུ་དགྱེས་ནས་ཁྲི་སྲས་རང་གི་བྲང་དུ་སྦྱར་ནས་བརྩེ་བའི་འོ་གྲངས་
མེད་བྱས་པ་མ་ཟད། སློབ་དཔོན་སང་ཏི་པཱ་དྷར་ད་ལམ་ཉིན་བདུན་གྱི་རིང་ཁྲི་སྲས་
ཀྱིས་རང་ལ་དག་འབུད་མི་བྱེད་པ་ཅི་ཡིན་དྲིས་པ་ན། སློབ་དཔོན་གྱིས་གུས་པ་ཆེན་
པོ་སྨྲས་པར། ཀྱེ། རྒྱལ་པོ་མི་དབང་ཆེན་པོ་མཁྱེན། ཁྲི་སྲས་ཀྱིས་རང་ཉིད་ལ་དག་
འབུད་མི་བྱེད་པ་ནི་དོན་ལ་སྨན་པའི་རྒྱུ་མཚན་ལྡན། ཉིན་བདུན་གྱི་རིང་ཁོ་བོ་ནི་
81

༄༅།།མཚན་ཞག་སྟོང་གི་གཏམ་རྒྱུད།
ཁྲི་སྲས་གསོད་པར་དོགས་པའི་བློ་གཡེང་གིས་ཟས་བཅུད་ཉལ་གཉིད་བྲལ། ཅི་ཕྱིར་
ཞེ་ན། ཁྲི་སྲས་འཁྲུངས་པའི་ཉིན་ནས་བཟུང་ཁོ་བོས་གུང་གི་རྒྱུ་སྐར་ལ་བརྟག་པས།
དུས་འདིའི་ནང་ཁྲི་སྲས་ཀྱི་སྐུ་སྲོག་ལ་བར་ཆད་དྲག་པོ་ཡོང་བའི་ཚེ་ཀག་འཁེལ་བས།
དེའི་རིང་བར་ཆད་བྱུང་ན་སྐྱོབ་ཐབས་བྲལ་བར་བརྟེན། ཁོ་བོས་ཟློག་པའི་ཐབས་ལ་
འབུངས། ད་ནི་རྒྱལ་པོའི་སྐུ་བསོད་ཀྱིས་ཉེན་འགག་ལས་གྲོལ་ཟིན་ཞེས་བརྗོད།
སློབ་དཔོན་གྱི་གཏམ་དེ་ཐོས་པ་དང་རྒྱལ་པོའི་ཐུགས་ལ་སྤྲོ་བ་དཔག་ཏུ་མེད་
བརྟས། རྒྱལ་པོས་བློན་ཆེན་རྣམས་ལ་སྨྲས་པར། གལ་ཏེ་བདག་གིས་ཁྲི་སྲས་ཉམས་
ཉེས་བཏང་ཚེ་དེ་ནི་སུ་ཡིས་ལན། བདག་གིས་ལན་ནམ། ཡང་ན་བཙུན་མོས་ལན།
ཡང་ན་སང་ཏི་པཱ་དྷས་ལན་ཞེས་དྲིས་པས། བློན་ཆེན་རྣམས་སྨྲ་བའི་སྤོབས་པ་བྲལ་
ནས་གཅིག་གིས་གཅིག་ལ་ལྟ་བཞིན་ཐམས་ཅད་གདོང་པ་སྨད་དེ་བསྡད། སྐབས་
དེར་སློབ་དཔོན་སང་ཏི་པཱ་དྷས་ཁྲི་སྲས་ལ་དྲི་བ་འདིར་བུ་ཁྱོད་ཀྱིས་ལན་འདེབས་
པར་གྱིས་ཤིག་ཅེས་བརྗོད།
ཁྲི་སྲས་ཀྱིས་སྔར་ཚོང་པ་ཞིག་གི་ཁྱིམ་དུ་གྲོགས་པོ་འཛོམས་ནས་སྦྱིན་བདག་
གིས་ཁོལ་མོ་ཞིག་འོ་མ་ཉོ་བར་བཏང༌། ཁོལ་མོ་དེས་སྦྱིན་བདག་གི་བཀའ་བཞིན་རྫ་
དམ་ཁུར་ཏེ་ཁྲོམ་ཐོག་ནས་འོ་མ་ཉོས་ཏེ་ལོག་པའི་ལམ་བར་དུ་མོའི་མགོ་སྟེང་ནས་བྱ་
རྒོད་ཅིག་འཕུར་སོང་བ་དེས་བཟུང་བའི་དུག་སྦྲུལ་གྱི་ཁ་ཆུ་ཐིགས་པ་གཅིག་མོའི་རྫ་
དམ་ནང་ལྷུང་བ་ཁོལ་མོས་མ་རྟོགས། ཁྱིམ་དུ་འབྱོར་རྗེས་ཚོང་པ་དེས་མགྲོན་པོར་
སྣེ་ལེན་གྱིས་མཉམ་དུ་འོ་མ་བཏུང་པས་ཚང་མ་སྦྲུལ་དུག་གིས་འཆི། ཞེས་བརྗོད་
མཚམས་ཁྲི་སྲས་ཀྱིས་ཡབ་རྒྱལ་པོར་འཆི་གོད་ཀྱི་བྱ་བ་འདི་སུ་ཡིས་ལན་པ་རྒྱལ་པོ་
ཆེན་པོས་དགོངས་དཔྱད་མཛོད་ཅེས་བརྗོད།
82

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཁྲི་སྲས་ཀྱི་དྲི་བ་དེར་རྒྱལ་བློན་རྣམས་གྲོས་ཏེ་ལ་ལས་འོ་མ་འཐུང་མཁན་རང་
གིས་ལན་ཟེར་བ་དང་། ཡང་ལ་ལས་འཁོལ་མོས་རྫ་དམ་གྱི་ཁེབས་གཅོད་མ་བརྒྱབ་
པས་ལན་ཟེར་བ་སོགས་བརྗོད་ཚུལ་མང་དུ་བྱུང་བ་ན། སློབ་དཔོན་སང་ཏི་པཱ་དྷས་
ཁྲི་སྲས་ལ་དོན་དེར་ཁྱོད་ཀྱིས་ཇི་ལྟར་བསམ་ཞེས་དྲིས།
ཁྲི་སྲས་ན་རེ། ཁོ་ཅག་ཚང་མར་འཁྲུལ་སྐྱོན་ཡོད་མོད། འོན་ཀྱང་དེ་ནི་འཁོལ་
མོས་ལན་པ་མ་ཡིན་ལ། གཤིན་པོ་རྣམས་ཀྱིས་ལན་པ་ཡང་མ་ཡིན། དེ་ནི་ཁོ་པ་ཚོ་
ཚེ་ཡི་འཕེན་པ་རྫོགས་སོང་བས་དོན་དེ་ཡིས་རྐྱེན་བྱས་ཏེ་ཤི་བ་རེད་ཅེས་བརྗོད།
ཁྲི་སྲས་ཀྱི་འགྲེལ་བརྗོད་ལ་ཐམས་ཅད་ཡིད་རབ་ཏུ་མགུ་ནས་ཁོང་ལ་བསྔགས་
བརྗོད་ཀྱི་མེ་ཏོག་ལན་བརྒྱར་བཏོར་བ་དང་ཚེ་བསྲིང་བའི་སྨོན་པ་རྒྱ་ཆེ་བྱས་ཏེ་ཁྱེད་
ནི་དེང་གི་མཁས་པ་ཆེན་པོ་རེད། ཁྱེད་ཀྱི་འགྲེལ་བརྗོད་འཁྲུལ་པ་མེད་པ་འདི་འདྲ་
ང་ཅག་གིས་ད་ཕན་ཐོས་མྱོང་མེད་ཅེས་བརྗོད།
ཁྲི་སྲས་ན་རེ། བདག་ནི་མཁས་པ་ག་ལ་ཡིན། རྒད་པོ་དམུས་ལོང་བ་ཞིག་
དང་། ཁྱེའུ་ན་ཚོད་གསུམ་པ་དང་ན་ཚོད་ལྔ་པ་ཞིག་ཡོད་པ་དེ་གསུམ་ནི་བདག་
ལས་ཀྱང་ཤེས་པ་ཆེ་བས་ཁོང་གསུམ་པོ་ནི་མཁས་པ་ངོ་མ་དེ་རེད་ཅེས་བརྗོད།
རྒྱལ་བློན་རྣམས་ཀྱིས་ཁྱེད་ལས་ཤེས་པ་ཆེ་བའི་མཁས་པ་གསུམ་པོ་དེ་ཇི་འདྲ་
ཞིག་ཡོད་པ་ང་ཅག་རྣམས་ལ་ཤོད་ཅིག་ཅེས་བརྗོད།
རྒད་པོ་དམུས་ལོང་གི་གཏམ་རྒྱུད།
སྔར་ཚོང་པ་འབྱོར་ལྡན་པ་ཞིག་ཡོད། ཁོ་རྒྱུན་དུ་ཡུལ་ཕྱོགས་གཞན་ལ་ཚོང་གི་
833 ..

༄༅།།མཚན་ཞག་སྟོང་གི་གཏམ་རྒྱུད།
འདུ་འགོད་བྱེད་པར་འགྲོ་བ་ཡིན།། ཉིན་ཞིག་ཁོ་ཡུལ་གཞན་ཞིག་ལ་ཚོང་དུ་འགྲོ་ཁར་
ཡུལ་དེ་ནས་ཡོང་བའི་སྐྱེ་བོ་ཞིག་ལ་ཁྱོད་ཅག་གི་ཡུལ་དུ་ཟོག་གང་བྲིན་པ་དང་ཟོག་
གང་གོང་བཟང་བ་དྲིས།
ཕ་རོལ་པོས་ཤིང་ཙན་དན་རིགས་བྲིན་པ་དང་གོང་བཟང་ལུགས་བརྗོད།
ཚོང་པས་རང་གི་མ་རྩ་ཡོད་ཐང་གིས་ཙན་དན་བསྒྲུབས་ནས་གྲོང་ཁྱེར་དེར་
ཚོང་བར་བསྐྱོད། ཁོ་མཚན་མོ་གྲོང་ཁྱེར་དེར་སླེབས། ལམ་བར་དུ་ལུག་རྫི་རྒན་མོ་
ཞིག་ཕྲད་པ་དེ་དང་གླེང་མོལ་བྱེད་པའི་ཚེ་རྒན་མོས་ཁྱོད་སུ་ཡིན་ནམ་ཞེས་དྲིས།
ཚོང་པས་བདག་ནི་ཡུལ་གཞན་ནས་ཡོང་བའི་ཚོང་པ་ཡིན་ཞེས་བརྗོད།
རྒན་མོས་ཡུལ་འདིའི་མི་རྣམས་ནི་གཡོ་དང་ཁྲམ་ལ་བརྟེན་ནས་འཚོ་ཐབས་
བྱེད་མཁན་ཞིག་རེད། ལྷག་པར་དུ་ཡུལ་ཕྱོགས་གཞན་ནས་ཡོང་བའི་སྐྱེ་བོ་རྣམས་
ལ་མགོ་སྐོར་བཏང་ནས་རྒྱུ་དངུལ་འཕྲོག་བཅོམ་བྱེད་པར་ཤིན་ཏུ་མཁས་པས་བདག་
གིས་ཁྱོད་ལ་དྲན་སྐུལ་བྱས་ཡོད་དོ་ཞེས་བརྗོད།
རྒན་མོས་གཏམ་བརྗོད་ཟིན་པ་དང་ལུག་ཁྱུ་དེད་ནས་ལོག ཚོང་པ་ནི་གྲོང་
ཁྱེར་གྱི་གནས་ཁང་ཞིག་ཏུ་བསྡད། ཕྱི་ཉིན་ཡུལ་དེའི་སྐྱེ་བོ་ཞིག་ཚོང་པའི་སར་ཡོང་
ནས་སྨྲས་པར། ཁྱོད་ཡུལ་ཕྱོགས་གང་ནས་ཡོང་བ་ཡིན་ནམ་ཞེས་དྲིས་པར་ཚོང་པས་
རང་གི་གནས་ཚུལ་རྣམས་བརྗོད་པ་ན། ཡང་སྐྱེ་བོ་དེས་ཁྱོད་ལ་ཚོང་ཅི་ཡོད་ཅེས་
དྲིས།
ཚོང་པ་ན་རེ། ཁྱོད་ཅག་གི་ཡུལ་དུ་ཤིང་ཙན་དན་བྲིན་ཟེར་བས་བདག་གིས་
ཙན་དན་ཁུར་ཡོད་ཅེས་བརྗོད།
སྐྱེ་བོ་ན་རེ། འདི་འདྲ་ཁྱོད་ལ་སུ་ཡིས་བཤད་དམ། ང་ཅག་གི་ཡུལ་དུ་ཙན་
དན་ནི་འབུད་ཤིང་དུ་སྤྱོད་པ་ཡིན་པས། དེ་ནི་ཤིང་རིགས་གཞན་དང་དབྱེར་མ་
84

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
མཆིས་ཞེས་བརྗོད།
གཏམ་དེ་ཐོས་པ་དང་ཚོང་པ་ནི་ཡིད་མུག་ནས་རང་གི་ཚོང་ཟོག་ཙན་དན་
རྣམས་ཉིན་ལྟར་ཟས་བཅོ་བའི་འབུད་ཤིང་དུ་སྤྱད། གནས་ཚུལ་འདི་ཡུལ་གྱི་སྐྱེ་བོ་
དེས་ཐོས་མ་ཐག་ཚོང་པའི་སར་ཡོང་ནས་ཁྱེད་ཀྱི་ཙན་དན་རྣམས་དངོས་པོ་གང་
རུང་བྲེ་གང་ལ་ཚོང་ངམ་ཞེས་དྲིས།
ཚོང་པ་དེས་ཚོང་བ་ཡིན་ཞེས་བརྗོད།
ཁོང་གཉིས་ཚོང་འགྲིག་པ་དང་ཡུལ་གྱི་སྐྱེ་བོ་དེས་ཙན་དན་རྣམས་ཁུར་ནས་
ཪིན་དངུལ་ཕྱི་ཉིན་སྤྲོད་རྒྱུཪ་བཞག་སྟེ་སོང་། ཉིན་གཉིས་པར་ཚོང་པ་གནས་ཁང་
ནས་ཐོན་ཏེ་ཙན་དན་བཙོང་རིན་ལེན་དུ་སོང་བའི་ལམ་བར་དུ་མིག་སྔོན་པོ་ཡ་
གཅིག་ཞར་བའི་སྐྱེ་བོ་ཞིག་དང་ཕྲད་པ་དེས་ཚོང་པ་བཟུང་ནས་ཁྱོད་ཀྱིས་ངའི་མིག་
བློང་སོང་བས་བདག་ལ་མིག་རིན་སྤྲོད་དགོས། ཞེས་བརྗོད་ནས་ཚོང་པར་རྙོག་དྲ་
མང་དུ་བཤད། ཚོང་པས་ཁྱོད་མི་དཀར་པོར་ཞྭ་ནག་པོ་གཡོག་པ་འདི་འདྲ་ཅི་ཡིན།
ཞེས་བརྗོད་ནས་ཕན་ཚུན་ཁ་རྩོད་ཤོར་བས་མི་མང་པོ་ལྟ་བར་ཡོང་། མི་ཚོགས་ཁྲོད་
ནས་སྐྱེ་བོ་ཞིག་གིས་ཞར་བ་དེ་ལ་མིག་རིན་ཕྱི་ཉིན་ལེན་རྒྱུ་གྱིས་ཞེས་འདུམ་པས།
ཚོང་པས་ཁག་ཐེག་བཙུགས་མཚམས་ཞར་བས་ཚོང་པ་ད་གཟོད་གློད།
ཚོང་པ་དེ་ཐར་ཙམ་བྱུང་ཡང་ཞར་བ་དང་ཁ་རྩོད་རྒྱག་སྐབས་མི་ཚོགས་ཁྲོད་དུ་
ཕར་འཐེན་ཚུར་འཐེན་བྱས་ནས་རང་གི་རྐང་པ་གཞན་གྱིས་བརྫིས་པས་ལྷམ་མཐིལ་
རྡོལ་སོང་བ་ན། ཚོང་པས་ལྷམ་འཚེམ་ཁང་ཞིག་ཏུ་སོང་ནས་ལྷམ་འཚེམ་མཁན་ལ་
བདག་གི་ལྷམ་ཚེམས་དང་ཁོ་བོས་ཁྱོད་ཀྱིས་བསམ་དོན་སྒྲུབ་པར་བྱེད་ཅེས་བརྗོད།
ཚོང་པས་ལྷམ་འཚེམ་ཁང་ནས་ཐོན་ཏེ་སོང་སོང་བའི་མཐར་སྐྱེ་བོ་མང་པོ་རྒྱན་
པོ་འགྱེད་པའི་ས་ཞིག་ཏུ་སླེབས་པ་ན། ཡིད་མུག་སྟེ་དེ་གར་བསྡད་པས་སྦག་པ་
85

༄༅།།མཚན་ཞག་སྟོང་གི་གཏམ་རྒྱུད།
རྣམས་ཀྱིས་ཁོ་ཡང་མཉམ་དུ་རྒྱན་རྩེད་ལ་ཞུགས་དགོས་པའི་ངན་སྐུལ་བྱས། ཚོང་
པས་ཐམ་ཐོམ་དུ་རྒྱན་རྩེད་ལ་ཞུགས་པ་ལམ་འགྲོ་དམན་པས་ལག་རྩ་རྣམས་རླུང་
ལ་བསྐུར། སྦག་པ་དེ་རྣམས་ཀྱིས་ཁོ་ལ་ཆད་དངུལ་རྣམས་སྤྲོད་དགོས་པའི་བདའ་
འདེད་བཏང་ཡང་དངུལ་སྐར་ལི་ཙམ་ཡང་མེད་པས། ཁོ་ལ་ཁྱོད་རྒྱ་མཚོའི་ཆུ་འཐུང་
ངམ། ཡང་ན་ཆད་དངུལ་རྣམས་གཙང་སྤྲོད་བྱེད། གང་དགའ་ཁྱོད་ཀྱིས་འདོམས་
ཞེས་བརྗོད།
ཚོང་པས་དེ་སྐོར་ཕྱི་ཉིན་ཁྱོད་རྣམས་ལ་ལན་གསལ་བྱས་ཆོག ཅེས་བརྗོད་ནས་
སྦག་པ་རྣམས་ཀྱིས་མོས་མཐུན་བྱས་མཚམས་སྦག་ཁང་ནས་ཐོན་ཏེ་ཡིད་བློང་བློང་
པོར་ད་ནི་འགྲོ་འདུག་མི་ཤེས་པའི་ཉམ་ཐག་འདི་ལྟ་བུའི་གནས་སུ་གྱར་འདི་སྐྱོ་བ་
ཨང་སྙམ་ནས་ཡིད་མུག་སྟེ་ལམ་ཟུར་ཞིག་ཏུ་གདོང་པ་སྨད་ཅིང་ཕྲག་པ་གློད་ནས་
སྡོད་པའི་ཚེ། གློ་བུར་དུ་རྒན་མོ་ཞིག་ཁོའི་མདུན་ནས་སོང་བ་དེས་ཁོ་ལ་བལྟས་ནས་
སྨྲས་པར། ཁྱོད་ངོ་མདོག་མི་སྡུག་པ་འདི་འདྲ་གྲོང་ནང་གི་སྐྱེ་བོ་དག་གིས་ཁྱོད་ལ་
བརྙས་བཅོས་བྱས་སམ་ཞེས་དྲིས།
ཁོས་རང་ལ་གོད་ཀ་དང་ཇུས་ཉེས་གང་བྱུང་བ་རྣམས་ཐལ་ལུས་མེད་པར་ཇི་
བཞིན་དུ་གླེང་བས། རྒན་མོས་ཁྱོད་ཀྱིས་ཙན་དན་རྣམས་མགོ་སྐོར་གཏོང་མཁན་སུ་
ཡིན་ནམ། ང་ཅག་གི་ཡུལ་དུ་ཙན་དན་ནི་རིན་ཐང་ཤིན་ཏུ་ཆེ། འདིར་ཙན་དན་རྒྱ་
མ་གང་རེར་གསེར་ཊམ་བཅུ་ཕྲག་རེ་སྤྲོད་པ་ཡིན། ཁོ་མོས་ཁྱོད་ཀྱི་གུན་མཐུད་པའི་
ཐབས་བྱེད། ཁྱོད་དོ་ནུབ་གྲོང་གི་རྒྱལ་སྒོའི་འགྲམ་དུ་སོང༌། དེར་མཁྱེན་པ་ཤིན་ཏུ་
ཆེ་བའི་རྒད་པོ་དམུས་ལོང་ཞིག་ཡོད། ཁོང་ནི་མི་རྣམས་ཀྱི་མ་ཤེས་བཀའ་སློབ་ཞུ་
ཡུལ་ལ་སོང་གཤིས། ཀུན་གྱི་དོགས་གནས་དང་ལྐོག་གྱུར་གྱི་དོན་རྣམས་ཁོང་གིས་
གསལ་བར་སྟོན་ལ་མ་རིག་པའི་གནད་ཐམས་ཅད་ཁོང་གི་རྟོགས་ཐུབ་པར་བརྟེན།
86

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཉིན་ལྟར་མཚན་མོ་དབེན་པའི་དུས་སུ་རྐུན་ཇག་རྣམས་ཁོང་གི་གནས་སུ་སོང་ནས་
དཀའ་གནད་རྣམས་ཁོང་ལ་འགྲོལ་རོགས་ཞུ་བ་རེད་ན། དོ་ནུབ་མཚན་མོ་ཁྱོད་
་ཡིབ་དེ་གར་སོང་ནས་ཁྲམ་པ་དེ་རྣམས་ཀྱིས་ཚུར་མི་མཐོང་བའི་ཟུར་ཁུག་ཅིག་ཏུ་
ནས་རྒད་པོས་ཁོ་ཅག་གི་བྱ་བའི་ཐབས་ཚུལ་འགྲིག་མིན་གྱི་གནད་སྟོན་ཚུལ་རྣམས་
ལེགས་པར་ཉོན་དང༌། ཁྱོད་ཁྲམ་པ་དེ་དག་གི་གཡོ་འོག་ནས་ཐར་བའི་ལམ་ཞིག་
རྙེད་སྲིད་པ་ཡིན་ཞེས་བརྗོད།
ཚོང་པས་རྒན་མོའི་ངག་བཞིན་རྒད་པོ་ལོང་བ་དེའི་འདུག་གནས་ལ་སོང་སྟེ་
གསང་སྟབས་ཀྱིས་ཡིབ་ནས་བསྡད། ཡུད་ཙམ་སོང་བ་ན་རྒན་པོར་བཀའ་སློབ་
ཞུ་མཁན་རྣམས་རེ་རེ་བཞིན་འབྱོར་བ་དང་དེ་རྣམས་ཕན་ཚུན་ངོ་ཕྲད་དང་རྒད་
པོར་འཚམས་ཞུ་བྱས་ཏེ་རྒད་པོའི་མཐའ་སྐོར་དུ་རུབ་ནས་བསྡད། རྒད་པོས་དེ་
རྣམས་ལ་བཟའ་བཏུང་གི་སྣེ་ལེན་བྱས། ཚོང་པས་ཞིབ་ཏུ་ལྟ་བའི་ཚེ་རང་ལ་མགོ་
སྐོར་གཏོང་མཁན་ཁྲམ་པ་བཞི་པོ་དེ་ཡང་སླེབས་ཡོད་པ་མཐོང༌། ཁོ་པ་ཚོ་བཟའ་
བཏུང་ཟིན་མཚམས་དེ་དག་སོ་སོས་དེ་ཉིན་གཞན་ལ་མགོ་སྐོར་བཏང་ཚུལ་རྣམས་
རྒད་པོར་བརྗོད། སྐབས་དེར་ཙན་དན་མགོ་སྐོར་གཏོང་མཁན་དེས་དེ་རིང་ཁོ་
བོས་ཙན་དན་འཚོང་མཁན་ཞིག་གི་ལག་ནས་ཙན་དན་ཉོས་ཏེ་རིན་འབབ་ཏུ་
འཚོང་མཁན་གྱིས་གང་འདོད་པའི་དངོས་པོ་བྲེ་གང་སྤྲོད་རྒྱུ་བྱས་པ་ཡིན་ཞེས་
བརྗོད།
རྒད་པོ་ན་རེ། ཁྱོད་འཕམ་སོང་བ་རེད།
ཁྲམ་པ་ན་རེ། བདག་ཅིའི་ཕྱིར་འཕམ་པ་ཡིན།
རྒད་པོ་ན་རེ། ཙན་དན་འཚོང་མི་དེས་རིན་འབབ་གསེར་བྲེ་གང་དགོས་
ཟེར་བའམ། ཡང་ན་དངུལ་བྲེ་གང་དགོས་བརྗོད་ན་ཁྱོད་ཇི་ལྟར་བྱེད།
87༩) ་

༄༅།།མཚན་ཞག་སྟོང་གི་གཏམ་རྒྱུད།
ཁྲམ་པ་ན་རེ། དེ་ལྟར་ན་ཡང་བདག་ལ་ཁེ་རག་པས་བདག་གིས་སྤྲོད།
རྒད་པོ་ན་རེ། ཙན་དན་འཚོང་མིས་ཁྱོད་ལ་རིན་འབབ་འཇི་བ་ཕོ་ཕུལ་
༧གསུམ་དང་མོ་ཕུལ་གསུམ་དགོས་ཚུལ་བརྗོད་ན་ཁྱོད་ཇི་ལྟར་བྱེད། ཅེས་སྙོན་
གཞི་བསྟན་པ་ན་ཁྲམ་པ་དེ་ལབ་རྒྱུ་མེད་པར་གྱུར་ནས་ད་གཟོད་རང་ཉིད་འཕམ་
པ་རྟོགས། དེ་ནས་སྐྱེ་བོ་མིག་ཡ་ཞར་དེས་སྨྲས་པར། བགྲེས་སོང་མཁྱེན། དེ་རིང་
ཁོ་བོར་ཕྱི་མི་མིག་སྔོན་པོ་ཞིག་ཕྲད་བྱུང་བ་དེ་བཟུང་ནས་ཁྱོད་ཀྱིས་བདག་གི་མིག་
བློང་བར་བྱས་སོང་ཞེས་བསྙོན་ནས་བདག་ལ་མིག་རིན་མ་སྤྲད་ན་ཁྱོད་གཏོང་བར་
མི་བྱེད་ཅེས་བརྗོད་པས། ཁོས་ཁག་ཐེག་བཙུགས་ནས་ཕྱི་ཉིན་བདག་གི་འདོད་པ་
ཁེངས་བའི་མིག་རིན་སྤྲོད་རྒྱུའི་ཁས་བླངས་སོང་ཞེས་བརྗོད།
རྒད་པོ་ན་རེ། སྐྱེ་བོ་དེས་ཁྱོད་ལས་བརྒྱལ་བར་འདོད་ན་རྒྱལ་ངེས་པ་ཡིན།
ཞར་བ་ན་རེ། ཁོ་བདག་ལས་ཇི་ལྟར་རྒྱལ་སྲིད་དམ།
རྒད་པོ་ན་རེ། གལ་ཏེ་སྐྱེ་བོ་དེས་ངེད་གཉིས་མིག་ཡ་རེ་བཀོག་ནས་སྲང་ལ་
བཅལ་ཏེ་ལྗིད་མཉམ་ན་ཁྱོད་བདེན་པས་ཁོ་བོས་ཁྱོད་ལ་མིག་རིན་སྤྲོད་ཅེས་བརྗོད་
ན། སྐབས་དེར་ཁྱོད་ནི་མིག་གཉིས་ཀ་ལོང་རྒྱུ་དང་ཕ་རོལ་པོ་ནི་མིག་ཡ་གཅིག་ཐང་
མར་གནས་རྒྱུར་བརྟེན་ཁྱོད་འཕམ་ངེས་རེད། ཅེས་བརྗོད་ནས་སྙོན་གཞི་བསྟན་པ་
ན་ཞར་བ་དེ་ལབ་རྒྱུ་མེད་པར་གྱུར་ནས་ད་གཟོད་རང་ཉིད་འཕམ་ངེས་ཡིན་པ
རྟོགས། དེ་ནས་ལྷམ་བཟོ་བས་སྨྲས་པར། བགྲེས་སོང་མཁྱེན། དེ་རིང་སྐྱེ་བོ་ཞིག་
བདག་གི་སར་ལྷམ་འཚེམ་པར་སླེབས་བྱུང་བ་ན། བདག་གིས་ཁོ་ལ་ཁྱོད་ཀྱིས་རིན་
ཇི་ཙམ་སྤྲོད་ཅེས་དྲིས་པས། སྐྱེ་བོ་དེས་ཁྱོད་ཀྱིས་བདག་གི་ལྷམ་འདི་བཙེམ་གྱུར་ན་
ཁོ་བོས་ཁྱོད་ཀྱི་བསམ་དོན་བསྒྲུབ་པར་བྱེད། ཅེས་བརྗོད་བྱུང་བ་ན། ཁོས་དངུལ་
(1)བོད་ལུགས་འཇལ་བྱེད་ཚད་གཞི་བྲེ་གང་ལ་ཕུལ་དྲུག
88

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཡོད་ཚད་མ་སྤྲད་ན་བདག་བསམ་དོན་འགྲུབ་མི་སྲིད་ཅེས་བརྗོད།
རྒད་པོ་ན་རེ། སྐྱ་བོ་དེས་ཁྱོད་ལ་དངུལ་སྐར་ལི་གཅིག་མ་བྱིན་པར་ལྷམ་ཁུར་
འགྲོ་ཡང་སྲིད་ཅེས་བརྗོད།
ལྷམ་བཟོ་བ་ན་རེ། དེ་འདྲ་ཅི་ལ་སྲིད།
རྒད་པོ་ན་རེ། རྒྱལ་པོས་དགྲ་རྣམས་ཆམ་ལ་ཕབ་སྟེ་ཡུལ་ལུང་བདེ་ལ་བཀོད་
པས་འབངས་མི་སེར་རྣམས་ཀྱིས་དགའ་བའི་བྲོ་འཁྲབ། སྐྱིད་པའི་གླུ་བླངས་སོ། །
ཁྱོད་བསམ་དོན་འགྲུབ་བམ། ཞེས་དྲིས་བྱུང་ན། ཁྱོད་ཀྱིས་བསམ་དོན་འགྲུབ་བོ་
ཞེས་བརྗོད་ཚེ་ཁོས་ལྷམ་ཁུར་ནས་འགྲོ་སྲིད་པ་དང་། གལ་ཏེ་ཁྱོད་ཀྱིས་བསམ་དོན་
མ་འགྲུབ་ཅེས་བརྗོད་ན་ཁོས་ཁྱོད་ཀྱི་ཁ་ལ་ལྷམ་རྒྱག་ངེས་རེད་ཅེས་བརྗོད།
རྒད་པོས་དོན་གྱི་སྙོན་གཞི་བསྟན་པ་ན། ལྷམ་འཚེམ་མཁན་དེས་རང་ཉིད་
འཕམ་ངེས་ཡིན་པ་ད་གཟོད་རྟོགས། དེ་ནས་སྦག་པ་དེས་སྨྲས་པར། བགྲེས་སོང་
མཁྱེན། དེ་རིང་བདག་གིས་མི་གཞན་དང་རྒྱན་པོ་འགྱེད་ནས་བདག་ལ་རྒྱན་ཆེན་
པོ་ཐོབ། བདག་གིས་ཁོ་ལ་ཁྱོད་རྒྱ་མཚོའི་ཆུ་འཐུང་དང་བདག་གི་ཁུག་མའི་ནང་གི་
དངུལ་ཐམས་ཅད་ཁྱོད་ལ་བྱིན། གལ་ཏེ་རྒྱ་མཚོའི་ཆུ་མ་བཏུང་ན་ཁྱོད་ཀྱི་དངུལ་
རྣམས་བདག་ལ་སྤྲོད་དགོས་ཞེས་བརྗོད་པ་ཡིན།
རྒད་པོ་ན་རེ། སྐྱེ་བོ་དེས་ཐབས་བཟང་ང་ལ་བརྟེབརྟེན་ན་ཁྱོད་ལས་རྒྱལ་ངེས་རེད།
སྦག་པ་ན་རེ། དེ་འདྲ་སྲིད་དམ།
རྒད་པོ་ན་རེ། སྐྱེ་བོ་དེས་ཁྱོད་ཀྱིས་རྒྱ་མཚོའི་ཆུ་ཁ་ཁོ་བོའི་ཁ་སྒོར་གཏུགས་
དང་བདག་གིས་མཚོ་ཆུ་འཐུང་ངོ་ཞེས་བརྗོད་ཚེ་ཁྱོད་ཀྱིས་རྒྱ་མཚོའི་ཆུ་ཁ་བཟུང་མི་
ཐུབ་པས། ཕ་རོལ་པོས་ཐབས་དེ་ལ་བརྟེན་ནས་ཁྱོད་ལས་རྒྱལ་བར་བྱེད་ཅེས་བརྗོད།
ཚོང་པས་དེ་གར་ཡིབ་སྡོད་ཀྱིས་རྒད་པོ་དང་སྐྱེ་བོ་གཡོ་ཁྲམ་ཅན་དེ་རྣམས་ཀྱི་
89

༄༅།།མཚན་ཞག་སྟོང་གི་གཏམ་རྒྱུད།
གླེང་གཏམ་ཉན་རྗེས་དགྲ་བོ་དེ་དག་ལས་རྒྱལ་བའི་ཐབས་རྙེད་པ་ན་སྒྲ་མེད་མེར་
གྱིས་བཞུད་དེ་གནས་ཚང་དུ་ལོག ཕྱི་ཉིན་སྦག་པ་དེ་ཚོང་པའི་སྡོད་གནས་སུ་སོང་
ནས་ཁོ་ལ་སྔར་གྱི་ཁ་ཆད་ལྟར་རྒྱ་མཚོའི་ཆུ་འཐུང་དགོས་ལུགས་བརྗོད་པས། ཚོང་
པས་དེ་རང་ཡོང་། ཁྱོད་ཀྱིས་རྒྱ་མཚོའི་ཆུ་ཁ་བཟུང་དང་བདག་གིས་མཚོ་ཆུ་འཐུང་
ངོ་ཞེས་བརྗོད་པ་ན་སྦག་པ་དེ་ཅི་ཡང་ལབ་རྒྱུ་མེད་པར་གྱུར་བས་ཚོང་པར་གསེར་
ཊམ་སྟོང་གཅིག་སྤྲད་དེ་ཕམ་ནས་རང་གནས་སུ་ལོག
དེ་ནས་ལྷམ་བཟོ་བ་དེ་སླེབས་ནས་ཚོང་པར་སྔར་གྱི་ཁ་ཆད་ལྟར་ཁོ་པའི་བསམ་
དོན་སྒྲུབ་དགོས་ལུགས་བརྗོད་པ་ན། ཚོང་པས་རྒྱལ་པོས་དགྲ་བོ་རྣམས་ཆམ་ལ་ཕབ་
སྟེ་ཡུལ་ལུང་བདེ་ལ་བཀོད་པས། འབངས་མི་སེར་རྣམས་ཀྱིས་དགའ་བའི་བྲོ་འཁྲབ།
སྐྱིད་པའི་གླུ་བླངས་སོ།། ཁྱོད་བསམ་དོན་འགྲུབ་བམ་ཞེས་བརྗོད།
ལྷམ་བཟོ་བ་ན་རེ། བདག་བསམ་དོན་འགྲུབ་བོ།། ཞེས་བརྗོད་པས་ཚོང་པ་
དེས་བཙེམས་གླ་མ་སྤྲད་པར་ལྷམ་དེ་ཚུར་བླངས་པ་ན་ལྷམ་བཟོ་བ་ལབ་རྒྱུ་གང་ཡང་
མ་བྱུང་བར་རང་གནས་སུ་ལོགག དེ་ནས་སྐྱེ་བོ་མིག་ཡ་ཞར་དེ་སླེབས་བྱུང་བ་དང་
ཁོས་ཚོང་པར་མིག་རིན་སྤྲོད་དགོས་ལུགས་བརྗོད་པ་ན། ཚོང་པས་ངེད་གཉིས་མིག་
ཡ་རེ་བཀོག་ནས་སྲང་ལ་བཅལ་ཏེ་ལྗིད་མཉམ་ན་ཁྱོད་བདེན་པས་ཁོ་བོས་མིག་རིན་
སྤྲོད་ཅེས་བརྗོད།
ཞར་བ་ན་རེ། ཁོ་བོས་བསམ་བློ་ལེགས་པར་གཏོང་ཞེས་བརྗོད་ནས་ཡུད་ཙམ་
མགོ་བོ་དུད་དེ་བློ་བསྐོར་རྗེས་ཚོང་པ་དང་གྲོས་ནས་མཐར་ཚོང་པར་ཁན་པ་གསེར་
ཊམ་བརྒྱ་ཕྲག་གཅིག་བསློགས་ཏེ་ཕམ་ནས་ལོག མཇུག་ཏུ་ཙན་དན་ཉོ་མི་དེ་ཡོང་
ནས་བདག་ཙན་དན་གྱི་རིན་སྐྱེལ་དུ་ཡོང་བ་ཡིན། ཁྱོད་ལ་གསེར་དངུལ་གང་དགོས་
ཁྱོད་ཀྱིས་འདོམས་ཞེས་བརྗོད།
90

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཚོང་པ་ན་རེ། བདག་ལ་གསེར་དངུལ་གང་ཡང་མི་དགོས། བདག་ལ་ཙན་
དན་གྱི་རིན་དུ་འཇི་བ་ཕོ་ཕུལ་གསུམ་དང་འཇི་བ་མོ་ཕུལ་གསུམ་རེ་དགོས་ཞེས་
བརྗོད།
ཙན་དན་ཉོ་མི་ན་རེ། རིན་འདི་འདྲ་བདག་གིས་སྤྲོད་མི་ཐུབ་ཅེས་བརྗོད་ནས་
ཐབས་མ་བྱུང་བར་ཚོང་པར་སྔར་གྱི་ཙན་དན་རྣམས་གྲངས་ཚང་ཕྱིར་སློག་ཐོག་ད་
དུང་ཁན་པ་གསེར་ཊམ་བརྒྱ་ཕྲག་གཅིག་བསློགས།
དེ་ནས་ཚོང་པས་ཙན་དན་རྣམས་ཁྲོམ་ཐང་གཞིར་བཟུང་བཙོངས་ཏེ་ཚོང་
འབབ་གྱ་ནོམ་པ་བྱུང་བས་རང་ཡུལ་དུ་ལོག
ཁྱེའུ་ན་ཚོད་གསུམ་པའི་གཏམ་རྒྱུད།
སྔར་སྤྱོད་པ་ཚུལ་དང་མི་ལྡན་པའི་སྐྱེ་བོ་གདུག་པ་ཅན་ཞིག་ཡོད། ཁོས་གྲོང་
ཁྱེར་ཞིག་ལ་བུད་མེད་ཡིད་དུ་འོང་བ་ཞིག་ཡོད་པ་ཐོས་པས། ཁོ་ནི་མ་རུང་བའི་བློ་
ཤར་ཏེ་ཉིན་ཞིག་བུད་མེད་དེ་ལ་སྤྲོད་རྒྱུའི་ལག་རྟགས་ཁུར་ཏེ་ཤུལ་རིང་བགྲོད་པའི་
ངལ་བར་མི་འཛེམས་པར་གྲོང་ཁྱེར་དེར་བསྐྱོད་ནས་བུད་མེད་དེའི་ཁྱིམ་དུ་སོང་།
བུད་མེད་དེས་ཁོ་ཁྱིམ་དུ་བསུས་ནས་གུས་པ་ཆེན་པོས་སྣེ་ལེན་མགྲོན་སྐྱོང་ལེགས་
པར་བྱས།
བུད་མེད་དེ་ལ་ལོ་ན་གསུམ་ལ་གསོན་པའི་ཁྱེའུ་ཞིག་ཡོད། མོས་མགྲོན་པོ་སྐྱོང་
བའི་ཟས་བཅོ་བར་བྲེལ་བས་ཕྲུ་གུར་ལྟ་བའི་ཁོམ་པ་མ་བྱུང་གཤིས། གནས་སྐབས་
ཁྱེའུ་དེ་ཟུར་ཞིག་ཏུ་བསྐྱུར་ནས་བཞག སྐྱེ་བོ་གདུག་པ་ཅན་དེས་ཕྲུ་གུ་འདི་ནར་མ་
91་

༄༅།།མཚན་ཞག་སྟོང་གི་གཏམ་རྒྱུད།
གསོན་པས་དོན་མ་རྟོགས་ལ་གཏམ་ཡང་སྨྲ་མི་ཤེས་ཞེས་བརྗོད།
བུད་མེད་དེ་ན་རེ། ཁྱོད་ཀྱིས་ཕྲུ་གུ་འདི་སྤྱང་གྲུང་ལྡན་པ་ཞིག་ཡིན་པ་མི་ཤེས་
པ་རེད་ཅེས་བརྗོད།
ཡུད་ཙམ་སོང་བ་ན་ཁྱེའུ་དེས་ཟས་འཚོས་པ་རྟོགས་ནས་ངུས། མས་བུ་ཁྱོད་
ཅིའི་ཕྱིར་ངུ་བ་ཡིན་ཞེས་དྲིས།
ཁྱེའུ་ན་རེ། བདག་གྲོད་པ་ལྟོགས་པས་ཟས་ལ་མར་སྦྱར་ནས་སྟེར་དགོས་ཞེས་
བརྗོད།
བུད་མེད་དེས་ཕྲུ་གུའི་འདོད་པ་བཞིན་ཟས་ལ་མར་སྦྱར་ནས་བྱིན། ཁྱེའུ་དེས་
ཟས་ཟོས་ཟིན་པ་དང་སླར་ཡང་ངུས་པ་ན་མས་བུ་ཁྱོད་ཅིའི་ཕྱིར་ངུ་བ་ཡིན་ཞེས་དྲིས།
ཁྱེའུ་ན་རེ། བབདག་ལ་ཟས་ལ་མངར་ཆ་བསྲེས་ནས་སྟེར་དགོས་ཞེས་བརྗོད།
སྐྱེ་བོ་གདུག་པ་ཅན་དེ་སྤྲོ་ལངས་ནས་ཕྲུ་གུ་ལྟས་ངན་འདི་ཞེས་བསྡིགས།
ཁྱེའུ་ན་རེ། ཨཱ་ལཱ་མཁྱེན་ནོ།། ཁྱོད་ས་ཐག་རིང་མོ་ནས་མ་རུང་པའི་བསམ་
ངན་བཅང་སྟེ་འདིར་མ་ལ་བཙན་གཡེམ་བྱེད་པར་ཡོང་བ་དང་། ང་ནི་གྲོད་པ་
ལྟོགས་ནས་ངུ་བ་ཡིན་པས་གྲོད་པ་འགྲང་ན་འདོད་པ་ཁེངས་བ་ཡིན་ན། ངེད་
གཉིས་སུ་ཞིག་ལྟས་ངན་པ་ཡིན་ནམ་ཞེས་བརྗོད།
ཁྱེའུ་དེའི་གཏམ་ཐོས་པ་དང་སྐྱེ་བོ་གདུག་པ་ཅན་དེ་ཤིན་ཏུ་ནོངས་པར་གྱུར་
བས་མ་རུང་པའི་བློ་དོར་ནས་རང་ཁྱིམ་དུ་ལོག དུས་དེ་ནས་བཟུང་ཁོས་འགྱོད་
བཤགས་དྲག་པོ་བྱས་ཏེ་ཚེ་གང་རིང་བཟང་པོའི་ལས་ལ་འབད།
92

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཁྱེའུ་ན་ཚོད་ལྔ་པའི་གཏམ་རྒྱུད།
སྔར་ཚོང་པ་མི་བཞི་ཡོད་པ་དེ་རྣམས་ཀྱིས་མ་རྩ་གསེར་ཊམ་སྟོང་གཅིག་བསྡུས་
ནས་དངུལ་ཁུག་ཏུ་བླུགས་ཏེ་ཚོང་ཟོག་སྒྲུབ་པར་སོང༌། ཁོང་རྣམས་མེ་ཏོག་རྣམ་
པར་བཞད་པའི་སྐྱེད་ཚལ་ཞིག་གི་འགྲམ་དུ་བསླེབས་པ་ན། སྤྲོ་གསེང་ལ་འགྲོ་བའི་
བློ་ཤར་ནས་དངུལ་ཁུག་དེ་སྐྱེད་ཚལ་གྱི་སྒོ་སྲུང་རྒན་མོ་ཞིག་ཡོད་པ་དེར་བཅོལ་ནས་
ནང་དུ་སོང༌།
ཚོང་པ་རྣམས་སྐྱེད་མོས་ཚལ་གྱི་མཛེས་ལྗོངས་ལ་བལྟས་རྗེས་དེ་གར་བཟའ་
བཏུང་ལ་རོལ་ནས་ལྷོད་སྡོད་བྱེད་པའི་ཚེ་དེ་ཁྲོད་ཀྱི་སྐྱེ་བོ་ཞིག་གིས་བདག་གིས་དྲི་
ཞིམ་ཆུ་ཟེགས་ཁུར་ཡོད་པས། ང་ཅག་རྣམས་དྭངས་ཤིང་བསིལ་བའི་ཆུ་བོ་འདིར་སྐྲ་
བཀྲུས་ནས་ལུས་ལ་དྲི་ཞིམ་ཆུ་ཟེགས་སྟོར་ན་མི་ལེགས་སམ་ཞེས་བརྗོད།
ཡང་དེ་ཁྲོད་ཀྱི་སྐྱེ་བོ་ཞིག་གིས་སྐྲ་བཀྲུས་ན་སྐྲ་ཤད་དགོས་ཟེར།
ཡང་སྐྱེ་བོ་གཞན་ཞིག་གིས་སྐྱེད་ཚལ་གྱི་སྒོ་སྲུང་རྒན་མོར་སྐྲ་ཤད་ཡོད་སྲིད་
ཅེས་བརྗོད།
དེ་མར་ཁོ་ཚོའི་ཁྲོད་ཀྱི་སྐྱེ་བོ་ཞིག་གིས་སྒོ་འགྲམ་དུ་སོང་ནས་རྒན་མོར་ད་གིན་
བཅོལ་བའི་དངུལ་ཁུག་དེ་སྤྲོད་རོགས་བརྗོད།
རྒན་མོ་ན་རེ། དངུལ་ཁུག་ནི་ཁྱོད་ཅག་རྣམས་མཉམ་དུ་ཡོང་ནས་ལེན་པའམ་
ཡང་ན་ཁྱོད་ཀྱི་ཟླ་གྲོགས་རྣམས་ཀྱི་མོས་པ་བྱུང་མཚམས་སྤྲོད་རྒྱུ་ཡིན།
སྐབས་དེར་ཁོ་པའི་ཟླ་གྲོགས་རྣམས་ནི་རྒྱང་མ་ཆོད་པར་རྒན་མོའི་མཐོང་སར་
93

༄༅།།མཚན་ཞག་སྟོང་གི་གཏམ་རྒྱུད།
ཡོད་ལ་གླེང་གཏམ་ཡང་ཐོས་ཐུབ་པའི་སར་ཡོད་པས། ཁོས་སྐད་ཤུགས་ཆེན་པོས་
ཝ་ཡེ། རྒན་མོས་སྤྲོད་པར་མི་བྱེད་ཅེས་བོས།
ཟླ་གྲོགས་རྣམས་ཀྱིས་རྒན་མོར་ཁོ་ལ་སྤྲོད་རོགས་ཞེས་མགྲིན་གཅིག་ཏུ་བརྗོད།
ཁོ་པའི་ཟླ་གྲོགས་རྣམས་ཀྱི་གཏམ་དེ་ཐོས་པ་དང་རྒན་མོས་དངུལ་ཁུག་ཁོ་ལ་
སྤྲད། ཁོས་དངུལ་ཁུག་ཁུར་ཏེ་སྐྱེད་ཚལ་གྱི་སྒོ་དོན་ནས་གར་སོང་ཆ་མེད་དུ་བྲོས།
ཟླ་གྲོགས་རྣམས་ཡུན་རིང་བསྒུགས་ཀྱང་ཁོ་ཡོང་མཁན་མེད་པས། ཁོང་རྣམས་
སྒོ་སྲུང་རྒན་མོའི་སར་སོང་སྟེ་ཁྱོད་ཀྱིས་ཁོ་ལ་སྐྲ་ཤད་མི་གཡར་བ་ཅི་ཡིན་ཞེས་དྲིས།
རྒན་མོ་ན་རེ། ཁོ་པ་དངུལ་ཁུག་ལེན་དུ་ཡོང་བ་ཁྱེད་ཅག་གིས་ཀྱང་མོས་མཐུན་
བྱས་པར་བརྟེན་བདག་གིས་དངུལ་ཁུག་ཁོ་ལ་སྤྲད་པས། ཁོ་ནི་དངུལ་ཁུག་ཁུར་ནས་
ཐོན་སོང་ཞེས་བརྗོད།
རྒན་མོའི་གཏམ་དེ་ཐོས་པ་དང་སྐྱེ་བོ་དེ་རྣམས་ཡིད་ལ་དངངས་འཚབ་ཆེན་པོ་
བྱུང་བས་རྒན་མོ་བཟུང་སྟེ་བདག་ཚོས་ཁྱོད་ལ་ཁོ་པར་སྐྲ་ཤད་གཡར་རོགས་བརྗོད་
པ་ལས་ཁོ་ལ་དངུལ་ཁུག་སྤྲོད་དགོས་བརྗོད་མེད་ཅེས་འཁྲུག་པ་བརྒྱབ།
རྒན་མོ་ན་རེ། ཁོས་བདག་ལ་དངུལ་ཁུག་སྤྲོད་རོགས་བརྗོད་པ་ལས་སྐྲ་ཤད་
གཡར་རོགས་བརྗོད་མ་བྱུང་ཞེས་བཤད།
སྐྱེ་བོ་དེ་རྣམས་ཀྱིས་རྒན་མོའི་གཏམ་ལ་ཉན་དུ་མ་བཏུབ་པར་རྒན་མོ་ཁྲིམས་
ཁང་དུ་ཁྲིད་ནས་ཁྲིམས་དཔོན་ལ་གནས་ལུགས་བརྗོད།
ཁྲིམས་དཔོན་གྱིས་ཚོང་པ་ཕྱོགས་གཅིག་པུའི་ཞུ་ཚིག་ལ་ཉན་ནས་དངུལ་རྣམས་
རྒན་མོས་བར་ཟོས་བྱས་པར་བསྙད་དེ་མོས་སྐྱིན་ཚབ་སྤྲོད་དགོས་པའི་ཁྲིམས་ཐག་
བཅད། རྒན་མོ་ནི་རང་ལ་མ་ཉེས་ཁག་གཡོགས་བྱུང་བའི་ཁོང་ཁྲོ་དང་སྡུག་བསྔལ་
གྱིས་གཟིར་ཏེ་ཁྲིམས་ཁང་ནས་ཐོན་ཏེ་གང་དུ་འགྲོ་བའི་ཕྱོགས་ཀྱང་མ་ཤེས་པར་ཅི་
94

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
བྱ་གཏོལ་མེད་དུ་གྱར་བའི་སྐབས་ཁྱེའུ་ན་ཚོད་ལྔ་པ་ཞིག་ཕྲད། ཁྱེའུ་དེས་འགྲོ་འདུག་
མི་ཤེས་པའི་ཉམ་ཐག་རྒན་མོ་དེ་མཐོང་བ་དང་ཡ་མཚན་ཆེན་པོ་བྱུང་ནས་འགྲམ་དུ་
སོང་སྟེ་མ་རྒན་མོ་ཁྱོད་ཅི་བྱས་སོང་ངམ་ཞེས་དྲིས།
རྒན་མོས་བསམ་མེད་ཕྲུ་གུས་ཅི་མི་ཤེས་སྙམ་ནས་ཁ་ཡ་མ་བྱས། ཁྱེའུ་དེས་རྒན་
མོ་ཡིད་སུན་པར་མི་འཇིགས་པར་ཡང་བསྐོར་བསྐྱར་བསྐོར་དུ་དྲིས་པས། རྒན་མོ་བྱ་
ཐབས་ཟད་ནས་སྨྲས་པར། སྐྱེ་བོ་འགའ་སྐྱེད་མོས་ཚལ་དུ་སྤྲོ་འཆམ་དུ་སླེབས་བྱུང་བ་
དེ་རྣམས་ཀྱིས་གསེར་ཊམ་སྟོང་གཅིག་བླུགས་པའི་དངུལ་ཁུག་ཅིག་བདག་ལ་བཅོལ།
དེ་ལེན་པའི་སྐབས་སུ་ཁོང་རྣམས་མཉམ་དུ་ཡོང་བ་ལས་མི་ཁེར་མ་གཅིག་ལ་མི་སྤྲོད་
པའི་ཁ་བཅམས། ཁོ་པ་ཚོ་སྐྱེད་ཚལ་དུ་སྤྲོ་འཆམ་ཟིན་པ་དང་ངལ་གསོས་ནས་སྡོད་
པའི་ཚེ་ཁོ་ཚོའི་ཁྲོད་ཀྱི་སྐྱེ་བོ་ཞིག་བདག་གི་སར་དངུལ་ཁུག་ལེན་པར་ཡོང་། བདག་
གིས་ཁོ་ལ་ཁྱོད་ཅག་རྣམས་འཛོམས་མཚམས་དངུལ་ཁུག་སྤྲོད་ཅེས་བརྗོད། འོན་ཀྱང་
སྐྱེ་བོ་དེས་བདག་ནི་ཟླ་གྲོགས་རྣམས་ཀྱིས་དངུལ་ཁུག་ལེན་དུ་བཏང་བྱུང་ཟེར།
དེ་ལྟར་སྐྱེ་བོ་དེས་ཨ་འཐས་ཀྱིས་དངུལ་ཁུག་སྤྲོད་དགོས་བརྗོད་པ་དང།
བདག་གིས་སྤྲོད་པར་མི་བྱེད་པས། མཐར་ཁོ་པས་སྐྱེད་ཚལ་གྱི་རྒྱལ་སྒོ་དང་མི་རིང་
བའི་ས་ན་ཡོད་པའི་རང་གི་ཟླ་གྲོགས་རྣམས་ལ་རྒན་མོས་སྤྲོད་པར་མི་བྱེད་ཅེས་སྐད་
ཤུགས་ཆེན་པོས་རྒྱང་འབོད་བྱས་སོང་བས། ཟླ་གྲོགས་དེ་རྣམས་ཀྱིས་ཁོ་ལ་སྤྲོད་
རོགས་ཞེས་བརྗོད།
ཁོ་པ་ཚོས་དེ་ལྟར་བརྗོད་པས་བདག་གིས་དངུལ་ཁུག་ཁོ་ལ་སྤྲད། ཁོ་དངུལ་
ཁུག་ཁུར་ཏེ་སྐྱེད་ཚལ་གྱི་སྒོ་དོན་ནས་སོང༌། ཡུད་ཙམ་སོང་བ་ན་སྐྱེ་བོ་དེ་རྣམས་
ཁོ་མོའི་སར་ཡོང་ནས་ཁྱོད་ཀྱིས་ཁོ་ལ་སྐྲ་ཤད་མི་སྤྲོད་པ་ཅི་ཡིན་ཟེར།
བདག་གིས་སྐྱེ་བོ་དེས་ཁོ་མོར་དངུལ་ཁུག་སྤྲོད་རོགས་བརྗོད་པ་ལས་སྐྲ་ཤད་
S6

༄༅།།མཚན་ཞག་སྟོང་གི་གཏམ་རྒྱུད།
གཡར་རོགས་བརྗོད་མ་བྱུང་ཞེས་བཤད་པ་ན། སྐྱེ་བོ་དེ་རྣམས་ཀྱིས་ཉན་དུ་མ་
བཏུབ་པར་བདག་བཟུང་ནས་ཁྲིམས་ཁང་དུ་ཁྲིད་དེ་དངུལ་དེ་དག་ཁོ་མོས་བར་
ཟོས་བྱས་པའི་ཡ་ལའི་འགན་སྤུངས་བྱུང་རྐྱེན་ཁྲིམས་དཔོན་གྱིས་བདག་གིས་སྐྱིན་
ཚབ་སྤྲོད་དགོས་ལུགས་བརྗོད་པས། བདག་ནི་སྐྱིན་ཚབ་སྤྲོད་ཐབས་བྲལ་བས་ཡིད་
མུག་ནས་སྡོད་པ་ཡིན་ཞེས་བརྗོད།
ཁྱེའུ་ན་ཚོད་ལྔ་པ་དེས་རྒན་མོར་ཁྱོད་ཀྱིས་སྒོར་གཅིག་གི་ཀ་ར་ཉོས་ནས་བདག་
ལ་སྟེར། བདག་གིས་ཁྱོད་ལ་ཡ་ལའི་འགན་སྤུངས་མི་ཡོང་བའི་ཐབས་སློབ་ཅེས་
བརྗོད།
རྒན་མོས་ཁྱེའུ་དེར་སྒོར་གཅིག་བྱིན་ནས་ཁྱོད་ཀྱིས་ཁོ་མོར་འགན་དབྱུག་པའི་
ཐབས་ཇི་ལྟར་སློབ་ཅེས་བརྗོད།
ཁྱེའུ་ན་རེ། ཁྱོད་ཁྲིམས་ཁང་དུ་སོང་ནས་ཁྲིམས་དཔོན་ལ་ཁོ་ཅག་མི་བཞི་ཀ་
འཛོམས་མཚམས་ཁོ་མོས་དངུལ་ཁུག་སྐྱིན་ཚབ་སྤྲོད་ཆོག་པའི་ཁ་ཆད་བྱས་ལུགས་
བརྗོད་དགོས་ཞེས་བསླབ།
སྒོ་སྲུང་རྒན་མོས་ཁྲིམས་ཁང་དུ་སོང་ནས་ཁྲིམས་དཔོན་ལ་ཁྱེའུ་དེས་གང་
བསླབས་པ་དེ་བཞིན་དུ་བཤད་པ་ན། ཁྲིམས་དཔོན་གྱིས་ཚོང་པ་རྣམས་ལ་དང་ཐོག་
ཁྱོད་ཅག་རྣམས་ཁ་ཆད་དེ་ལྟར་བྱས་སམ་ཞེས་དྲིས།
ཚོང་པ་དེ་རྣམས་ཀྱིས་ངེད་ཅག་དབར་ལ་ཁ་ཆད་དེ་ལྟར་ཡོད་ཅེས་བརྗོད།
ཁྲིམས་དཔོན་ན་རེ། དེ་ལྟར་ལགས་ན་ཁྱོད་ཅག་གི་ཟླ་གྲོགས་དེ་བོས་ནས་ཁྱེད་
ཚོ་མཉམ་འཛོམས་ཐོག་དངུལ་ཁུག་ལེན་པར་གྱིས་ཞེས་བརྗོད་པས། རྒན་མོར་ལེ་
འགན་མེད་པར་གྱུར་ནས་དངུལ་རྣམས་སྐྱིན་ཚབ་སྤྲོད་མ་དགོས་པ་བྱུང་བར་བརྟེན།
རྒན་མོ་དེ་བློ་བདེ་བག་ཕེབས་ངང་སྐྱེད་ཚལ་དུ་ལོག
96

རྒྱལ་པོ་དང་ཁྲི་སྲས་ཞི་དྲག་བློན་ཆེན་བཙུན་མོ་བཅས་ཀྱི་གཏམ་རྒྱུད།
ཁྲི་སྲས་ཀྱིས་རྒད་པོ་དམུས་ལོང་དང༌། ཁྱེའུ་ན་ཚོད་གསུམ་པ་དང་ལྔ་པའི་
གཏམ་རྒྱུད་གླེང་རྗེས་དེར་འཁོད་བློན་པོའི་ཚོགས་རྣམས་ཡིད་ཤིན་ཏུ་མགུ་བར་གྱུར་
ནས་སྨྲས་པར། ཀྱེ། རྒྱལ་པོ་མི་དབང་ཆེན་པོ་མཁྱེན། ཁྲི་སྲས་འདི་ནི་མཛངས་ཤིང་
དཀྱེལ་ཆེ་བའི་སྐྱེ་བོ་ཕུལ་དུ་བྱུང་བ་ཞིག་ཡིན་ནོ།། ཞེས་བརྗོད་མཚམས་ཐམས་ཅད་
ཀྱིས་མགྲིན་གཅིག་ཏུ་རྒྱལ་པོ་ཡབ་སྲས་སྐུ་བསོད་དབང་ཐང་འཕེལ་བའི་སྨོན་ལམ་
དང་ཤིས་པ་བརྗོད། རྒྱལ་པོ་ནི་ཐུགས་རབ་ཏུ་དགྱེས་ནས་ཁྲི་སྲས་ལ་འཐམས་ཏེ་འོ་
ལན་མང་སྦྱར། དེ་ནས་ཁྲི་སྲས་དང་བཙུན་མོའི་དབར་གྱི་ཀླན་ཀ་བྱུང་ཚུལ་བཀའ་
འདྲི་མཛད། ཁྲི་སྲས་ཀྱིས་ཨཱ་ལཱ་ཚད་ལ་བཙུགས་ནས་བཙུན་མོས་རང་ཉིད་ལ་ཆགས་
པའི་འདོད་དོན་མ་འགྲུབ་པས་ཁོང་ལ་མ་ཉེས་ཁག་གཡོགས་བྱས་པའི་གནས་ལུགས་
རྒྱུ་མཚན་རྣམས་རྒྱལ་པོའི་སྙན་དུ་གསོལ་བས། རྒྱལ་པོ་ནི་ཁྲི་སྲས་ལ་ཡིད་ཆེས་
གཙང་མ་བྱུང་ནས་སྨྲས་པར། ཁྱོད་རང་བཙུན་མོའི་བྱས་ཉེས་ཞུ་བ་ལེན་དུ་སོང་ལ།
ནག་མོ་དེའི་ཉེས་སྤྱོད་ལ་གཞིགས་ནས་ཁྲིམས་ཀྱིས་ཚར་གཅོད་པ་གྱིས་ཞེས་གསུངས།
ཁྲི་སྲས་ཀྱིས་བློ་ཐག་བཅད་དེ་བདག་གིས་ནག་མོ་དེ་རྒྱང་འབུད་གཏོང་ངོ་ཞེས་
གསུངས།
དུས་དེ་ནས་བཟུང་རྒྱལ་པོ་ཡབ་སྲས་འཁོན་མེད་ཉི་མ་སྤྲིན་བྲལ་དུ་གྱུར་ནས་
ཕ་ཡིས་བུ་ལ་བྱམས་པ་དང་བུ་ཡིས་ཕ་ལ་གུས་པ་ཡབ་སྲས་དར་དཀར་ཡུག་གཅིག་
ཏུ་སྦྲེལ་ནས་སྐྱིད་མི་ཚེའི་མཐའ་ལ་འཁྱོལ་བར་བྱས་སོ།། ། །
97

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
སྔར་ཨཱ་མེར་ཞེས་པའི་ཚོང་པ་ཞིག་ལ་ཕྲུ་གུ་བུ་གསུམ་ཡོད་པ་རྒན་པའི་མིང་
ལ་ཟཱ་ལི་མུ་དང་། འབྲིང་བའི་མིང་ལ་སེ་ལུ་མུ། ཆུང་བའི་མིང་ལ་འབྲུག་དར་ཟེར།
ཚོང་པས་ངལ་བ་ཁྱད་དུ་བསད་ནས་ཕྲུ་གུ་གསུམ་བྱམས་ཀྱིས་བསྐྱངས། ཁོས་རང་
གི་ཕྲུ་གུ་ཆུང་ཤོས་འབྲུག་དར་ལ་ཕྲུ་གུ་གཞན་གཉིས་ལས་ཀྱང་གཅེས་པར་བྱེད་པས།
གཅེན་པོ་གཉིས་ཀྱིས་འབྲུག་དར་ལ་ཕྲག་དོག་དང་འཁོན་འཛིན་བྱེད།
ཨཱ་མེར་ནི་ཚེ་དུས་ལ་གཏུགས་པའི་རྒད་པོ་ཞིག་ཡིན་པས། རང་ཉིད་ཤི་བའི་
རྗེས་སུ་འབྲུག་དར་གྱི་གཅེན་པོ་གཉིས་ཀྱིས་ཁོ་ལ་བརྙས་བཅོས་བྱས་མི་ཡོང་ངམ་
སྙམ་ནས་རང་གི་གཉེན་ཉེ་སྤུན་མཆེད་རྣམས་དང་། ཁྲིམས་དཔོན། མཁས་དབང་
སོགས་གདན་དྲངས་ནས་ཁྱིམ་གྱི་རྒྱུ་ནོར་དང་དངུལ་སྨར་རྣམས་བཏོན་ཏེ་ཁྱེད་
རྣམས་པས་རྒྱུ་དངུལ་དེ་དག་དུམ་བུ་བཞི་རུ་བགོ་བར་གྱིས་ཞེས་བརྗོད།
ཁྲིམས་དཔོན་དང་གཉེན་ཉེ་རྣམས་ཀྱིས་རྒད་པོའི་ངག་བཞིན་རྒྱུ་དངུལ་དེ་དག་
དུམ་བུ་བཞི་རུ་བགོས། དེ་མར་རྒད་པོས་ཕྲུ་གུ་རེར་དུམ་བུ་རེ་བགོས་པ་དང་། ལྷག་
འཕྲོས་དུམ་བུ་དེ་རང་གི་ན་རྟེན་ཤི་རྟེན་དུ་ཉར་ནས་སྨྲས་པར། འདི་དག་ནི་བདག་
གི་ཁྱིམ་ཚང་གི་རྒྱུ་དངོས་ཡོད་ཐང་རྣམས་ཡིན་པས་ད་ཆ་ཁོང་རྣམས་སོ་སོར་བགོས་
ཟིན་པ་ཡིན་ན། ད་ནས་བཟུང་ཕ་ཡིས་བུ་ལ་ནོར་སྐལ་ཆད་པ་མེད་ལ་ཁོ་ཅག་གཅེན་
གཅུང་དབར་ལ་ཡང་གཡས་སྤྱན་གཡོན་མིག་གི་ཉེ་རིང་བྱས་པ་མེད། ཁོ་བོ་མ་ཤི་
གོང་ཁྱིམ་གྱི་རྒྱུ་དངོས་རྣམས་ཕྲུ་གུ་ཚོར་བགོ་བཤའ་བརྒྱབ་སྟེ་བདག་ཤི་བའི་རྗེས་སུ་
98

འབྲུག་དཪ་དང་གཅེན་པོ་གཉིས་ཀྱི་གཏམ་རྒྱུད།
ཤུལ་བཞག་རྒྱུ་ནོར་གྱི་དོན་དུ་བུ་ཕྲུག་རྣམས་འཁོན་རྩོད་མི་ཡོང་བ་བྱེད། བདག་གི་
སྐལ་བ་འདི་སླད་ཁོ་བོའི་ཆུང་མའི་འཚོ་རྟེན་ཡིན་ཞེས་བརྗོད།
ཁྱིམ་ཚང་བགོས་ནས་རིང་པོར་མ་སོང་བར་ཨཱ་མེར་ཚེ་ལས་འདས་པ་ན། ཁོའི་
ཕྲུ་གུ་རྒན་པ་དང་འབྲིང་པོ་གཉིས་ཀྱིས་ཁྱིམ་གྱི་རྒྱུ་དངོས་བགོ་ཕྱོགས་ལ་མ་རངས་
པར་ཁོང་གཉིས་པོས་རང་གི་གཅུང་པོ་འབྲུག་དར་སར་སོང་ནས་སྨྲས་པར། ཕ་
འདས་པོའི་ཤུལ་བཞག་རྒྱུ་ནོར་ཐམས་ཅད་ཁྱོད་ལ་ཡོད་པས། ཁྱོད་ཀྱིས་ངེད་གཉིས་
ལ་ཕྲན་བུ་སྤྲོད་དགོས་བརྗོད་པ་ན། སྤུན་མཆེད་གསུམ་རྩོད་པ་ཤོར་ནས་ཁྲིམས་
སར་ཐུག སྐབས་དེར་སྔོན་དུ་ཁྱིམ་ཚང་གི་རྒྱུ་ནོར་བགོ་བའི་དཔང་པོར་ཡོད་པའི་
མི་རྣམས་ཀྱིས་ཁྲིམས་སར་དོན་ནས་དཔང་པོ་བྱས་པས། ཁྲིམས་དཔོན་གྱིས་དཔང་
མིའི་ཞུ་ཚིག་ལྟར་འབྲུག་དར་གྱི་གཅེན་པོ་གཉིས་ཀྱིས་ཧམ་རྩོད་བྱས་པའི་ཁྲིམས་ཐག་
བཅད། འོན་ཀྱང་བུ་སྤུན་གསུམ་ཁྲིམས་སར་ཐུག་པས་ཕན་ཚུན་གཉིས་ཀས་ཁྲིམས་
འདེགས་འགྲོ་གྲོན་གཏོང་དགོས་བྱུང་བས། ཕྱོགས་གཉིས་ཀར་དཔལ་འབྱོར་ཐད་
གྱོང་གུན་ཕོག
དུས་ཡུན་རིང་པོ་མ་སོང་བར་འབྲུག་དར་གྱི་གཅེན་པོ་གཉིས་པོས་སླར་ཡང་
གཅུང་པོ་ཁྲིམས་ཁང་དུ་ཞུ་སྦྱོར་བྱས་པ་བརྟེན། ཡང་ཕན་ཚུན་གཉིས་ཀས་ཁྲིམས་
འདེགས་འགྲོ་གྲོན་གཏོང་དགོས་བྱུང༌། མཐར་འབྲུག་དར་གྱི་གཅེན་པོ་གཉིས་ནད་
མི་ཐེག་པར་གཅུང་པོ་ཉམས་ཉེས་བཏང་སྟེ་རྒྱུ་དངོས་རྣམས་འཕྲོག་རྒྱུའི་བློ་ཤར་
ནས་དཔོན་ངན་འདོད་རྔམ་ཅན་ལ་རྒྱུ་རྔན་བྱིན་ནས་རང་གི་འདོད་དོན་འགྲུབ་
ཐབས་བྱས། འབྲུག་དར་གྱིས་ཀྱང་རང་གི་གཅེན་པོ་གཉིས་ཀྱི་ཁ་གཏད་གཅོག་ཆེད་
རྒྱུ་དངུལ་མ་གཏོང་ཀ་མེད་བྱུང་བས། གཅེན་གཅུང་གསུམ་ཀའི་རྒྱུ་ནོར་ཐམས་ཅད་
དཔོན་ངན་འདོད་རྔམ་ཅན་གྱི་ལག་ཏུ་ཤོར་ནས་འཚོ་རྟེན་བྲལ་བའི་སྤྲང་པོར་གྱུར།
99

༄༅།།མཚན་ཞག་སྟོང་གི་གཏམ་རྒྱུད།
ཟཱ་ལི་མུ་དང་སེ་ལུ་མུ་གཉིས་འཚོ་ཐབས་མ་འཕྱིད་པར་རང་གི་མ་རྒན་སར་
སོང་ནས་མ་ལ་བརྙས་བཅོས་ཐུབ་ཚོད་གང་མིན་བཏང་ཐོག་འགྲིག་མིན་ལ་ལག་
འགྱོགས་རྡུང་རྫོག་ཚོད་མེད་ཀྱིས་མཐར་ཁྱིམ་ནས་ཕུད་དེ་མ་ཡི་རྒྱུ་དངོས་རྣམས་
བདག་གིར་བཟུང༌། མ་རྒན་གྱིས་ངུ་བཞིན་དུ་འབྲུག་དར་གྱི་སར་སོང་ནས་ཁྱོད་
ཀྱི་གཅེན་པོ་གཉིས་ཀྱིས་བདག་ཁྱིམ་ནས་ཕུད་དེ་རྒྱུ་དངོས་རྣམས་ཁོ་པ་གཉིས་ཀྱིས་
བདག་ཏུ་བཟུང་སོང་ཞེས་བརྗོད་བཞིན་ངུ་ངག་དིར་དིར་དུ་ཁོང་གཉིས་ལ་བསྡིགས།
འབྲུག་དར་གྱིས་མ་ལ་སེམས་གསོ་དང་བཅས་ཏེ་སྨྲས་པར། དྲིན་ཆེན་མ་ཁྱེད། ཁོང་
གཉིས་ལ་སྡིག་དགོས་མ་མཆིས། རྒྱུ་འབྲས་མི་སེམས་པའི་གཅེན་པོ་གཉིས་ལ་ལས་
ཀྱི་འབྲས་བུ་སྨིན་ངེས་རེད། ང་ཅག་སྤུན་གསུམ་འཁོན་ནས་ཁྲིམས་སར་ཐུག་པས་
རྒྱུ་གྲོན་ཅི་ཆེར་བརྟེན། ད་ཆ་ང་རང་ཡང་ནོར་རྫས་ཀྱི་དྲི་ཙམ་མེད་པའི་ཉམ་ཐག་
སྤྲང་པོའི་ལུས་སུ་གྱུར་བ་དང་། གཅེན་པོ་གཉིས་ཀྱང་དབུལ་ཞིང་ཕོངས་བར་གྱུར།
གཅེན་པོ་གཉིས་ཀྱིས་བདག་ལ་ཁ་མཆུ་བཙུགས་ཏེ་ཁྲིམས་སར་ལན་འགའ་སྦྱར་བར་
རྒྱལ་ཁ་ཐོབ་རྒྱུ་ལྟ་བཞག ཕ་དམ་པའི་ཤུལ་བཞག་རྒྱུ་དངོས་རྣམས་གཙང་དག་
བཟོས། བདག་གིས་གཅེན་པོ་གཉིས་དང་འདྲ་བར་ཁྱེད་ལ་མི་གུས་པ་མི་བྱེད་ལ།
ཁོང་གཉིས་ལ་འཁོན་རྩོད་ཀྱང་མི་བྱེད། ང་ཅག་མ་བུ་གཉིས་མཉམ་དུ་སྡོད། བདག་
གི་ཟ་མཁས་འཐུང་མཁས་བྱས་ནས་ཁྱེད་ལ་སྲི་ཞུ་ཞབས་ཏོག་བྱེད། ཁྱེད་ཀྱིས་ཨཱ་ལཱ་
ཐུགས་རྗེ་ཅན་ལ་གསོལ་བ་སྨོན་ལམ་ཐོབ་དང༌། ཁོང་གིས་ང་ཅག་མ་བུ་གཉིས་ལ་
ཟས་ནོར་གྱི་དངོས་གྲུབ་བསྩལ་ཡོང་། ཁྱེད་གཅེན་པོ་གཉིས་ལ་ཚིག་ཟ་ཀོ་ལོང་བྱེད་
དགོས་དོན་མེད། ཁོང་གཉིས་ལ་ཨཱ་ལཱ་ཐུགས་རྗེ་ཅན་གྱིས་ཆད་པ་གཅོད་སྲིད་པ་
རེད་ཅེས་བརྗོད།
འབྲུག་དར་གྱིས་སྐྱེས་མར་སེམས་གསོ་དང་ཡིད་མགུ་བའི་གཏམ་སྙན་པོ་མང་
100

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
དུ་བརྗོད་པས་མ་རྒན་སྡོད་རྒྱུའི་བློ་བབས་རྗེས་འབྲུག་དར་ཉ་རྒྱ་ཁུར་ནས་ཉ་འཛིན་
པར་སོང༌། ཁོས་རྟག་ཏུ་མཚོ་དང༌། མཚེའུ། གཙང་པོ་སོགས་གང་རུང་ལ་ཉ་
འཛིན་པར་བསྐྱོད་ནས་མ་བུ་གཉིས་ཀྱི་འཚོ་ཐབས་བྱེད། ཁོས་སྐབས་འགར་ཉ་བཅུ་
ཕྲག་གཅིག་ཙམ་དང་། སྐབས་འགར་ཉ་བཅུ་ཕྲག་གཉིས་ཙམ། མང་ཤོས་སུ་ཉ་
བཅུ་ཕྲག་གསུམ་ཙམ་འཛིན་ཐུབ་པས། ཉ་རྣམས་བཙོངས་ཏེ་ཟས་གོས་ཉོས་ནས་
མ་རྒན་འཚོ་སྐྱོང་བྱས། དེ་ལྟར་འབྲུག་དར་གྱིས་ཉ་འཛིན་གྱི་ལས་ལ་བརྟེན་ནས་མ་
བུ་གཉིས་ཀྱི་འཚོ་གོས་རིམ་གྱིས་ཇེ་བཟང་དུ་སོང༌། འོན་ཀྱང་ཁོའི་གཅེན་པོ་གཉིས་
ནི་ལས་མི་སྒྱིད་པ་དང་ཚོང་གི་འདུ་འགོད་ཡང་མི་བྱེད་པར་ཉིན་གང་འཁྱམས་པོ་
གཡོ་ཁྲམ་ཅན་རྣམས་དང་མཉམ་དུ་བག་གཡེང་འདུ་འཛི་ཁོ་ནའི་དབང་དུ་སོང་
བས། མ་ཡི་ས་ནས་ཕྲོགས་པའི་རྒྱུ་ནོར་རྣམས་ཀྱང་བརླགས་ཏེ་རིང་པོར་མ་ཐོགས་
པར་སྒྲིབ་གཡོགས་བྲལ་བའི་སྤྲང་པོར་གྱུར། སྐབས་འགར་ཁོང་གཉིས་པོ་མ་རྒན་
སར་ཟས་སློང་བར་འགྲོ་བ་ཡིན་པས། ལུས་སྐྱེས་ཀྱི་ཕྲུ་གྲུར་གཅེས་པ་ནི་མ་རྣམས་ཀྱི་
རང་གཤིས་ལ་སོང་གཤིས། རང་གི་ཕྲུ་གུ་སྒོ་རྩར་ཟས་སློང་དུ་ཡོང་བའི་ཚེ་མ་བྱིན་ན་
མི་བཟོད་ལ། བྱིན་ན་ཡང་ཕྲུ་གྲུ་མཐའ་ཆུང་འདིས་རྟོགས་པར་དོགས་ནས་ལྐོག་ཏུ་
བག་ཟན་སྐམ་པོ་འདྲ་བྱིན་ཏེ་ཁྱོད་གཉིས་བག་ཟན་བཟས་ནས་མྱུར་བར་སོང་། ཁྱོད་
གཉིས་ཀྱི་གཅུང་པོས་རིག་ན་མི་ལེགས། ཁོ་ལ་ཡང་ལྟོ་གོས་ཀྱི་འཁྲི་འགན་ལྕི་ཞེས་
བརྗོད། ཉིན་ཞིག་གཅེན་པོ་གཉིས་མ་རྒན་གྱི་སར་སོང་བ་ན་མས་ཁོང་གཉིས་ལ་
བཟའ་བཏུང་སྦྱིན་པའི་ཚེ་གློ་བུར་འབྲུག་དར་ཁྱིམ་དུ་ལོག་བྱུང་བས། མ་རྒན་ནི་ཁོ་
སྤྲོ་ལངས་བར་དོགས་ནས་སྐྱེངས་ཏེ་མགོ་བོ་དུད་ནས་བསྡད། འོན་ཀྱང་འབྲུག་དར་
ནི་སྤྲོ་ལངས་རྒྱུ་ལྟ་བཞག འཛུམ་པའི་རྣམ་འགྱུར་དང་བཅས་ཏེ་གཅེན་པོ་གཉིས་བྱོན་
པ་ལེགས་སོ། ། འདི་འདྲའི་དགའ་བ་ཨང་ཞེས་བརྗོད་ནས་ཁོང་གཉིས་ལ་འཐམས་ཏེ་
101

༄༅།།མཚན་ཞག་སྟོང་གི་གཏམ་རྒྱུད།
བཅོས་མིན་གྱི་བརྩེ་བ་ཆེན་པོས་སྨྲས་པར། གཅེན་པོ་གཉིས་རྒྱུན་དུ་ངེད་མ་བུ་གཉིས་
ཕྲད་པར་ཕེབས་ན་ཅི་མ་རུང་ཞེས་བརྗོད།
གཅེན་པོ་ན་རེ། ཨཱ་ལཱ་ཚད་བཙུགས། ང་ཅག་གཅེན་པོ་གཉིས་ཁྱོད་ཤིན་
ཏུ་དྲན། འོན་ཀྱང་ངེད་གཉིས་ནོངས་ཆེ་བས་ཡོང་མི་ཕོད། སྔར་གྱི་བྱ་བ་རྣམས་
དྲན་པའི་མོད་ལ་བློ་འགྱོད་ཤིན་ཏུ་ཆེ། དེ་དག་ཐམས་ཅད་གདོན་དང་འབྱུང་པོས་
བརླམས་ན་ཨཱ་ལཱ་ཐུགས་རྗེ་ཅན་གྱིས་གདོན་བགེགས་རྣམས་བསྐྲོད་པར་ཤོག ངེད་
གཉིས་ལ་ཁྱོད་དང་སྐྱེད་མ་མེད་ན་བདེ་སྐྱིད་ཀྱི་སྐལ་བ་མི་ཐོབ་པ་གསལ་བར་རྟོགས་
སོ་ཞེས་བརྗོད།
མ་རྒན་ནི་རང་གི་ཕྲུ་གུ་རྣམས་འཁོན་མེད་ཉི་མ་སྤྲིན་བྲལ་དུ་གྱུར་བའི་ཚུལ་
འདི་མཐོང་བས་ཡིད་ལ་མི་ཟད་པའི་སྤྲོ་བ་འཕེལ་ནས་འབྲུག་དར་ལ་ཨཱ་ལཱའི་ཐུགས་
རྗེས་ཁྱོད་ལ་ཡོང་འབབ་བཟང་བས་ང་ཅག་གི་ཁྱིམ་འཁོས་ལེགས་པོ་བྱུང་བ་རེད་ཅེས་
བརྗོད།
འབྲུག་དར་ན་རེ། བདེན་ནོ༎ ཨཱ་ལཱའི་ཐུགས་རྗེས་བདག་ལ་འཚོ་བ་བཟང་པོ་
བྱུང་བས། གཅེན་པོ་གཉིས་ཀྱང་འདིར་བཞུགས་ནས་ང་ཅག་མ་བུ་རྣམས་མཉམ་དུ་
འཚོ་བ་བསྐྱལ་ན་མི་ལེགས་སམ་ཞེས་བརྗོད།
འབྲུག་དར་དང་བག་ཟན་འཚོང་མཁན་གྱི་གཏམ་རྒྱུད།
འབྲུག་དར་གྱིས་གཅེན་པོ་གཉིས་ཁྱིམ་དུ་ཉར་ནས་ཕན་ཚུན་དགའ་དགའ་སྤྲོ་
སྤྲོའི་ངང་ནུབ་གཅིག་འདས། ཕྱི་ཉིན་ཞོགས་ཟས་བཟས་རྗེས་འབྲུག་དར་སྔར་རྒྱུན་
102

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ལྟར་ཉ་རྒྱ་ཁུར་ནས་ཉ་འཛིན་པར་བསྐྱོད། ཁོའི་གཅེན་པོ་གཉིས་ཕྱི་ལ་འཁྱམས་ནས་
སོང་ཞིང་། ཉིན་གུང་མཚམས་སུ་ཁྱིམ་དུ་ལོག་བྱུང་བས་མ་ཡིས་ཁོང་གཉིས་ལ་ཟས་
བཅོས་ནས་བསྟེར། དགོང་མོ་འབྲུག་དཪ་གྱིས་ཤ་དང་སྔོ་ཚལ་ཉོས་ཏེ་ཁྱིམ་དུ་ལོག་
རྗེས་ཟས་བཅོས་ནས་མ་བུ་བཞི་མཉམ་དུ་ཟ་བཏུང་ཚིམ་པར་སྤྱད། དེ་ལྟར་འབྲུག་
དར་གྱིས་ཉིན་ལྟར་ཉ་འཛིན་དུ་སོང་ནས་བྱུང་བའི་ཡོང་འབབ་ཀྱིས་མ་རྒན་དང་
གཅེན་པོ་གཉིས་ལ་འཚོ་བ་བྱིན། ཁོའི་གཅེན་པོ་གཉིས་ནི་ལས་མེད་ཟས་ལ་སྤྱད་ནས་
ཉིན་ལྟར་འཁྱམས་འགྱུར་བག་གཡེང་ཁོ་ནས་དུས་བདའ་བར་བྱས། དེ་གའི་མུར་དུས་
ཡུན་ཟླ་གཅིག་ཙམ་འདས།
ཉིན་ཞིག་འབྲུག་དར་སྔར་རྒྱུན་ལྟར་ཉ་རྒྱ་ཁུར་ནས་ཉ་འཛིན་པར་སོང་སྟེ་ཉ་
རྒྱ་ཐེངས་དང་པོ་བརྒྱབ་པར་ཉ་རྡོག་གཅིག་ཀྱང་མ་བྱུང༌། ཡང་ཁོས་ཉ་རྒྱ་ཐེངས་
གཉིས་པ་བརྒྱབ་ཀྱང་ཉ་རྡོག་གཅིག་འཛིན་མ་ཐུབ། ཁོའི་བསམ་པར་ཆུ་འདིར་ཉ་
མེད་པར་སྙམ་ནས་ཉ་རྒྱག་ཡུལ་བརྗེས་ཀྱང་ཉ་རྡོག་གཅིག་འཛིན་མ་ཐུབ། དེ་ལྟར་
ཁོས་ངལ་བ་ཁྱད་བསད་ཀྱིས་ཉིན་གང་འབད་ཀྱང་ངལ་བ་འབྲས་མེད་དུ་གྱུར། དེ་
ཉིན་ཁོ་ནི་ཡ་མཚན་ཤིན་ཏུ་ཆེན་པོ་བྱུང་ནས་མཚོ་འདིར་ཉ་མེད་པའམ་ཡང་ན་རྒྱུ་
མཚན་གཞན་ཞིག་ཡོད་པ་མིན་ནམ་ཞེས་སྡུག་སྐད་ཤོར།
ཁོ་ནི་ཉ་རྒྱ་སྟོང་པ་རྒྱབ་ཏུ་ཁུར་ཏེ་མ་རྒན་དང་གཅེན་པོ་གཉིས་ལ་སྟེར་རྒྱུའི་
ཟས་མེད་པས་ཡིད་བློང་བློང་པོར་བག་ཟན་ཚོང་ཁང་སྒོ་འགྲམ་ནས་བསྐྱོད་པའི་ཚེ་
མི་མང་པོ་འཚང་ག་བརྒྱབ་ནས་བག་ཟན་ཉོ་བཞིན་ཡོད་པ་ན། ཁོ་ནི་ངལ་བས་དུབ་
ནས་ཟུར་ཞིག་ཏུ་ལངས་ཏེ་སྡོད་པའི་ཚེ་བག་ཟན་ཚོང་མཁན་གྱིས་ཁོ་ལ་ཝ་ཡེ་འབྲུག་
དར། ཁྱོད་བག་ཟན་ཉོ་དགོས་སམ་ཞེས་བརྗོད་ཀྱང་ཁོས་ཡ་ལན་མ་བྱས། ཡང་བག་
ཟན་ཚོང་མཁན་དེས་ཁྱོད་ལ་དངུལ་མེད་ན་སྔོན་ལ་བག་ཟན་ཁུར་ནས་རིན་རྗེས་སུ་
103

༄༅།།མཚན་ཞག་སྟོང་གི་གཏམ་རྒྱུད།
སྤྲད་ན་འགྲིག་ཅེས་བརྗོད།
འབྲུག་དར་གྱིས་དེ་ལྟར་ན་བདག་ལ་སྒོར་ཟུར་ལྔའི་བག་ཟན་ཚོང་ཞེས་བརྗོད།
བག་ཟན་ཚོང་མཁན་གྱིས་འདིར་དངུལ་སིལ་མ་སྒོར་ཟུར་ལྔ་འདུག་པ་དེ་ཡང་
མཉམ་དུ་ཁུར་སོང་། སང་ཉིན་བདག་ལ་ཉ་རྡོག་ཉི་ཤུ་འཁུར་ཤོག་ཅེས་བརྗོད།
འབྲུག་དར་གྱིས་དེ་རང་ཡོང་༌།། ཕྱི་ཉིན་ཁྱེད་ལ་ཉ་ཁུར་ཡོང་ཞེས་བརྗོད།
འབྲུག་དར་གྱིས་བག་ཟན་དང་དངུལ་སྒོར་ཟུར་ལྔ་པོ་དེ་ཁུར་ནས་ཤ་དང་སྔོ་
ཚལ་ཉོས་ཏེ་ཡིད་ལ་ཕྱི་ཉིན་ཨཱ་ལཱས་བདག་ལ་དངོས་གྲུབ་བསྩལ་ངེས་རེད་སྙམ་
ནས་ཁྱིམ་དུ་ལོག་རྗེས་ཁོའི་སྐྱེད་མས་ཟས་བཅོས་ཏེ་མ་བུ་བཞི་ཟས་ཚིམ་པར་སྤྱད་
རྗེས་གཉིད་དུ་ཡུར། ཕྱི་ཉིན་ཞོགས་པ་སྔ་པོ་ནས་འབྲུག་དར་ཉ་འཛིན་པར་འགྲོ་བའི་
གྲབས་བྱེད་པ་ན་སྐྱེད་མས་ཁྱོད་ཞོགས་ཟས་བཟོས་ནས་སོང་ཞེས་བརྗོད།
འབྲུག་དར་གྱིས་ཁྱེད་དང་གཅེན་པོ་གཉིས་སྔོན་ལ་བཞེས་ཞེས་བརྗོད་ནས་ཉ་
འཛིན་པར་བསྐྱོད། ཁོ་མཚོ་ཁར་འབྱོར་ནས་ཉ་རྒྱ་ལན་གསུམ་བརྒྱབ་ཀྱང་ཉ་རྡོག་
གཅིག་མ་བྱུང་བས་གནས་སྤོས་ཏེ་ཉི་མ་མ་བཞུད་བར་ཉ་བརྒྱབ་ཀྱང་ངལ་བ་འབྲས་
མེད་དུ་གྱུར། །ཁོ་ནི་ཡིད་ཐང་ཆད་དེ་ཉ་རྒྱ་ཁུར་ནས་མ་ལོག་ཀ་མེད་བྱུང་། ཁོ་ལ་ཁ་
གདངས་ལག་པ་སྐྱོང་ཡུལ་བག་ཟན་ཚོང་ཁང་དེ་རང་ལས་མེད་པས། མཚེར་ཤུབ་
ཤུབ་ཏུ་ཚོང་ཁང་དེའི་སྒོ་འགྲམ་དུ་སོང་བ་ན། བག་ཟན་ཚོང་མཁན་གྱིས་ཁོ་མཐོང་
མ་ཐག་ཁོ་ལ་བག་ཟན་དང་དངུལ་བྱིན་ནས་ཁྱོད་ལ་ལག་དངུལ་མེད་ན་ཕྱི་ཉིན་སྐྱིན་
ཚབ་སྤྲད་ནའང་འགྲིག་ཅེས་བརྗོད།
འབྲུག་དར་གྱིས་ཁོ་ལ་དགོངས་པ་མ་འཚོམས་ཞུ་རྩིས་ཀྱང་བག་ཟན་ཚོང་
མཁན་གྱིས་ཁྱོད་བདག་ལ་མཚེར་དགོས་དོན་མེད། ཁྱོད་ཀྱི་ལས་ལ་འབྲས་བུ་བྱུང་
ཡོད་ན་ལག་ཏུ་ཉ་ཁུར་སྲིད། ཁྱོད་ལག་གཉིས་སྟོང་པར་ཡོང་བ་འདི་ནི་ཉ་རྒྱག་ཐུབ་
104

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
མེད་པ་བདག་གི་ཤེས། ཕྱི་ཉིན་ཉ་རྒྱག་མ་ཐུབ་རུང་འདིར་བག་ཟན་ལེན་དུ་ཤོག་
མཚེར་མི་དགོས། རྗེས་སུ་སྐྱིན་ཚབ་སྤྲད་ན་འགྲིག་ཅེས་བརྗོད། ཉིན་གསུམ་པར་
འབྲུག་དར་མཚེའུ་ཆུང་ཞིག་ལ་ཉ་རྒྱག་པར་སོང་། ཁོས་དཀའ་བ་ཆེན་པོས་ཉིན་གང་
ཉ་བརྒྱབ་ཀྱང་ཉ་རྡོག་གཅིག་མ་བྱུང་བས། ཁོས་མིག་བཙུམས་ནས་བག་ཟན་འཚོང་
མཁན་དེའི་སར་བག་ཟན་དང་དངུལ་བུ་ལོན་ལེན་པར་བསྐྱོད།
འབྲུག་དར་དང་ཨབ་ཏུན་སེ་ལེ་མུ།
འབྲུག་དར་གྱིས་ཉིན་བདུན་བསྟུད་མར་ཉ་བརྒྱབ་ཀྱང་ཉ་རྡོག་གཅིག་མ་བྱུང་
བས་འཚོ་བ་ཡང་དཀའ་ངལ་ཇེ་ཆེར་སོང༌། ཉིན་བརྒྱད་པར་ཁོས་དེ་རིང་ཀཱ་ལུན་
མཚེའུར་ཉ་རྒྱག་ཏུ་སོང་ན་ལེགས་སྙམ་ནས་དེར་སོང་སྟེ་ཉ་རྒྱ་འགྲེམས་ཉེའི་མཚམས་
སུ་གློ་བུར་དུ་སྐྱེ་བོ་མོ་རོ་ཀོ་བ་ཞིག་ཁོའི་འགྲམ་དུ་ཡོང༌། ཕར་ལྟ་བའི་ཚེ་སྐྱེ་བོ་དེ་ནི་
གྱོན་པ་བཟང་ཞིང་སྒ་གཟབ་སྤྲས་པའི་དྲེའུ་ཞིག་བཞོན། སྒ་ཐོག་ཏུ་ཕར་ཆིན་གྱིས་
མཛེས་པའི་གོས་ཆེན་གྱི་གན་ལྡེ་ཞིག་ཀྱང་གཟར་ནས་ཡོད་པ་འབྲུག་དར་གྱི་འགྲམ་དུ་
སླེབས་པ་དང་བཞོན་པ་ལས་བབས་ཏེ་བརྩེ་བ་ཆེན་པོས་འབྲུག་དར་ཁྱེད་བདེ་འམ་
ཞེས་བརྗོད།
འབྲུག་དར་ན་རེ། སྐུ་ཞབས་ཧཱ་ཁྲེ ཁྱེད་སྐུ་ཁམས་བཟང༌།
ཧཱ་ཁྲེ་ན་རེ། འབྲུག་དར། བདག་གིས་ཁྱེད་ལ་རེ་བའི་དོན་ཞིག་ཡོད་པ་ཁྱེད་
ཀྱིས་བྱེད་འདོད་ན་ཁྱེད་ལའང་ཕན་པ་བླ་ན་མེད་པ་སྦྱར་རྒྱུ་མ་ཟད། ཁྱེད་བདག་གི་
1)མ་ཁའི་ཡུལ་ན་གནས་སྐོར་དུ་འགྲོ་མྱོང་བའི་མི།
105

༄༅།།མཚན་ཞག་སྟོང་གི་གཏམ་རྒྱུད།
ཟླ་གྲོགས་སུ་གྱུར་སྲིད་ཅེས་བརྗོད།
འབྲུག་དར་ན་རེ། སྐུ་ཞབས་ཧཱ་ཁྲེ་ལགས། ཁྱེད་ལ་སྐུ་དོན་ཅི་ཡོད་གསུངས་
ཤིག ཁོ་བོས་ཁྱེད་ཀྱི་བཀའ་བཞིན་ཞུའོ་ཞེས་བརྗོད།
ཧཱ་ཁྲེ་ན་རེ། དེ་ལྟར་ན་ཁྱེད་ཀྱིས་ཁུ་རན་གསུང་རབ་ལེའུ་དང་པོ་བློ་འདོན་གྱིས་
དང་ཞེས་བརྗོད།
འབྲུག་དར་གྱི་ཁུ་རན་གསུང་རབ་ཀྱི་ལེའུ་དང་པོ་བློ་འདོན་བྱས་པ་ན་ཧཱ་ཁྲེས་
ཁོ་ལ་དར་གྱི་ཐི་གུ་ཞིག་སྤྲད་དེ་སྨྲས་པར། ཁྱོད་ཀྱིས་ཐི་གུ་འདིས་བདག་གི་ལག་
གཉིས་དམ་པོར་བཀྱིགས་ནས་ཁོ་བོ་མཚེའུ ར་བསྐྱུར་ཏེ་ལེགས་པར་ལྟོས། མཚེའུ འི་
ཁར་བདག་གི་ལག་པ་བརྐྱངས་བྱུང་ན་ཁྱོད་ཀྱིས་ཉ་རྒྱ་དབྱུགས་ནས་ཁོ་བོ་སྐྱོབ། གལ་
ཏེ་མཚེའུའི་ཁར་བདག་གི་རྐང་པ་ཐོན་ན་བདག་ཤི་བ་ཡིན་པས། ཁྱོད་ཀྱིས་དྲེའུ་དེ་
ཁྲོམ་ཐོག་ཏུ་ཁྲིད་ནས་མིང་ལ་ཡུ་སྨིར་ཟེར་བའི་སྐྱེ་བོ་ཡ་ཧུ་ཐ་པ་ཞིག་ཡོད་པ་དེ་ལ་
སྤྲོད། ཁོས་ཁྱོད་ལ་གསེར་ཊམ་བརྒྱ་ཕྲག་གཅིག་བྱིན་སྲིད། ཁྱོད་ཀྱིས་དངུལ་དེ་དག་
འཚོ་བར་སྤྱོད་ལ་གནས་ཚུལ་འདི་གསང་ནས་སུ་ལ་ཡང་མ་ཤོད་ཅེས་མངག་བྱ་བྱས།
འབྲུག་དར་གྱིས་ཧཱ་ཁྲེའི་ངག་བཀོད་ལྟར་ཁོ་པ་འཁྱིག་པའི་ཚེ་ན་ཧཱ་ཁྲེས་དམ་དུ་
ཁྱིགས་ཞེས་ནན་བསྟུད་དུ་བརྗོད་པ་དང་། དེ་ནས་ཁོས་ད་ཁྱོད་ཀྱིས་བདག་མཚེའུར་
སྐྱུར་ཞེས་བརྗོད་པས། འབྲུག་དར་གྱིས་ཧཱ་ཁྲེ་མཚེའུར་བསྐྱུར། ཡུད་ཙམ་སོང་བ་ན་
ཆུ་ཁར་རྐང་པ་གཉིས་ཐོན་བྱུང་བ་ན་ཧཱ་ཁྲེ་ཤི་བར་ངེས་པས་འབྲུག་དར་གྱིས་དྲེའུ་
ཁྲིད་ནས་ཁྲོམ་ཐོག་ཏུ་བསྐྱོད་པ་ན་ཁོས་ཧ་ཟུ་ལིའི་སྒོ་འགྲམ་དུ་སྐྱེ་བོ་ཡ་ཧུ་ཐ་པ་ཞིག་
བསྡད་ཡོད་པ་རིག སྐྱེ་བོ་དེས་དྲེའུ་མཐོང་མ་ཐག་ཁོ་ཤི་བ་ཡིན་ནམ། ཁོ་ནི་འདོད་
རྔམ་གྱིས་བསྐྱལ་བ་རེད་ཅེས་བློ་འཕམ་ཆེན་པོས་བརྗོད་རྗེས་འབྲུག་དར་གྱི་ལག་ནས་
དྲེའུ་བླངས་ཏེ་ཁོ་ལ་གསེར་ཊམ་བརྒྱ་ཕྲག་གཅིག་བྱིན་ནས་གནས་ཚུལ་འདི་གསང་རྒྱ་
106

འབྲུག་དཪ་དང་གཅེན་པོ་གཉིས་ཀྱི་གཏམ་རྒྱུད།
བྱེད་དགོས་པའི་མངག་བྱ་བྱས།
འབྲུག་དཪ་ལ་ལག་སྣེ་བྱུང་བས་ཁོས་ཟས་རིགས་ཉོས་རྗེས་བག་ཟན་འཚོང་
མཁན་ལ་གསེར་ཊམ་གཅིག་བྱིན། བག་ཟན་འཚོང་མཁན་གྱིས་རྩིས་བརྒྱབ་ནས་ཁོ་
ལ་ད་དུང་ཉིན་གཉིས་ཀྱི་བག་ཟན་སྤྲད།
འབྲུག་དར་དང་ཨབ་ཏུ་རཱ་ཡེ་ཧ་དྷ།
འབྲུག་དཪ་ཤ་ཁྲོམ་ལ་སོང་ནས་ཤ་འཚོང་མཁན་ལ་གསེར་ཊམ་གཅིག་སྤྲད་དེ་
ཤ་ཉོས་རྗེས་ཁོ་ལ་ཁྱེད་ཀྱིས་དངུལ་ལྷག་མ་རྣམས་རྩིས་ཁོངས་སུ་བཞག་ན་འགྲིག་
ཅེས་བརྗོད་མཚམས་སྔོ་ཚལ་ཉོས་ནས་ཁྱིམ་དུ་ལོག་པའི་ཚེ་གཅེན་པོ་གཉིས་པོས་སྐྱེད་
མར་ཟས་ཁྱེར་ཤོག་ཅེས་རྙོག་དྲ་འཚོང་བ་དང༌། སྐྱེད་མས་ཁྱིམ་ཚང་ནང་ཟས་རིགས་
མེད། ཁྱོད་གཉིས་ཡུད་ཙམ་བཟོད་བསྲན་གྱིས། ཁྱོད་གཉིས་ཀྱི་གཅུང་པོས་ཁ་ཟས་
ཁུར་ནས་ཡོང་སྲིད་ཅེས་བརྗོད་པ་ཐོས།
འབྲུག་དར་ཁྱིམ་དུ་ཞུགས་པ་དང་ཁ་ཟས་རྣམས་གཅེན་པོ་གཉིས་ལ་བྱིན་པས།
ཁོང་གཉིས་པོས་ཧབ་ཤ་དང་བཅས་ཏེ་བཟས།
འབྲུག་དར་གྱིས་དངུལ་ལྷག་འཕྲོ་རྣམས་སྐྱེད་མར་སྤྲད་དེ་སྨྲས་པར། དངུལ་
འདི་རྣམས་ཁྱེད་ཀྱིས་ཉོར། ཁོ་བོ་མི་སྡོད་པའི་སྐབས་སུ་གཅེན་པོ་གཉིས་ལ་འཚོ་ཟས་
དགོས་པའི་ཚེ་ཁོང་གཉིས་ལ་དངུལ་བསྐུར་ནས་ཉོ་བརགཏོང་ཞེས་བརྗོད། དེ་ནུབ་
མཚན་མོ་འབྲུག་དར་བློ་བདེ་བག་ཕེབས་ངང་གཉིད་ལ་ཡུར། ཕྱི་ཉིན་འབྲུག་དར་
གྱིས་ཉ་རྒྱ་ཁུར་ནས་ཀཱ་ལུན་མཚེའུར་ཉ་རྒྱག་ཏུ་སོང་ནས་ཉ་རྒྱ་འགྲེམས་ཉེའི་མཚམས་
107

༄༅།།མཚན་ཞག་སྟོང་གི་གཏམ་རྒྱུད།
སུ་གློ་བུར་དུ་དྲེའུ་བཞོན་པའི་སྐྱེ་བོ་མོ་རོ་ཀོ་བ་གཞན་ཞིག་ཁོའི་འགྲམ་དུ་ཡོང་། སྐྱེ་
བོ་དེའི་བཞོན་དྲེལ་ཐོག་བྱུར་བུར་གཏམ་པའི་གན་ལྡེ་ཞིག་ཀྱང་གཟར་ནས་ཡོད། སྐྱེ་
བོ་དེས་འབྲུག་དར། ཁྱོད་བདེའམ་ཞེས་བརྗོད།
འབྲུག་དར་གྱིས་སྐུ་ཞབས་ཧཱ་ཁྲེ། ཁྱེད་སྐུ་ཁམས་བཟང་ཞེས་བརྗོད།
ཧཱ་ཁྲེ་ན་རེ། ཁ་ཉིན་དྲེའུ་འདི་འདྲ་བཞོན་པའི་མོ་རོ་ཀོ་བ་ཞིག་ཁྱེད་ཀྱིས་རིག་
གམ་ཞེས་དྲིས།
འབྲུག་དར་གྱི་ཡིད་ལ་རིག་བྱུང་བརྗོད་ན་ཕ་རོལ་གྱིས་ཁོ་གང་དུ་སོང་ངམ་ཞེས་
འདྲི་ངེས་དང༌། གལ་ཏེ་མཚེའུར་བྱིངས་ནས་ཤི་ཞེས་བརྗོད་ན་ཕ་རོལ་གྱིས་ཁྱོད་ཀྱིས་
བསད་པ་མིན་ནམ་ཞེས་འདྲི་ངེས་པར་སྙམ་ནས་ཤིན་ཏུ་སྐྲག་པར་གྱུར་ཏེ་རིག་མ་
བྱུང་ཞེས་བརྗོད།
ཧཱ་ཁྲེ་ན་རེ། ཀྱི་ཧུད་ཀྱི་ཧུད། ཁོ་ནི་བདག་གི་སྤུན་ཡིན། ཁོ་བདག་གི་སྔོན་དུ་
སོང་བ་འདི་འདྲ་སྐྱོ་བ་ཨང་།
འབྲུག་དར་ན་རེ། ཁོ་བོས་མཐོང་ཐོས་གང་ཡང་མ་བྱུང་ངོ་།
ཧཱ་ཁྲེ་ན་རེ། ཁོ་ནི་ཁྱོད་ཀྱིས་བཀྱིགས་ནས་མཚེའུར་བསྐྱུར་བ་མ་ཡིན་ནམ།
སྐབས་དེར་ཁོ་པས་ཁྱོད་ལ་ཁོ་པའི་ལག་མཚེའུའི་ཁར་བཏོན་ན་ཁྱོད་ཀྱིས་ཉ་རྒྱ་
དབྱུགས་ནས་ཁོ་སྐྱོབ་དགོས་པ་དང༌། མཚེའུའི་ཁར་ཁོ་པའི་རྐང་པ་ཐོན་ན་ཁོ་ཤི་བ་
ཡིན་པས། ཁྱོད་ཀྱིས་དྲེའུ་འདི་ཡུ་སྨིར་ཞེས་པའི་སྐྱེ་བོ་ཡ་ཧུ་ཐ་པ་ཞིག་ཡོད་པ་དེ་ལ་
སྤྲོད། ཁོས་ཁྱོད་ལ་གསེར་ཊམ་བརྒྱ་ཕྲག་གཅིག་བྱིན་ཞེས་མངག་བྱ་བྱས་པ་མ་ཡིན་
ནམ། དེ་ནས་མཚེའུའི་ཁར་ཁོའི་རྐང་པ་གཉིས་ཐོན་པར་བརྟེན། ཁྱོད་ཀྱིས་སྐྱེ་བོ་
ཡ་ཧུ་ཐ་པ་བཙལ་ནས་དྲེའུ་ཁོ་ལ་སྤྲད་པ་དང༌། ཁོས་ཁྱོད་ལ་གསེར་ཊམ་བརྒྱ་ཕྲག་
108

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
གཅིག་བྱིན་པ་མ་ཡིན་ནམ་ཞེས་བརྗོད།
འབྲུག་དར་ན་རེ། ཁྱེད་ཀྱིས་གནས་ཚུལ་གསལ་བར་རྟོགས་ཀྱང་བདག་ལ་འདྲི་
བ་ཅི་ཡིན།
ཧཱ་ཁྲེ་ན་རེ། ཁྱོད་ཀྱིས་བདག་གི་སྤུན་ལ་གང་བྱས་པ་ཇི་བཞིན་བདག་ལ་ཡང་
དེ་ལྟར་བྱེད་འདོད་དམ་ཞེས་འདྲི་བ་དང་ཆབས་ཅིག་ཏུ་འབྲུག་དར་ལ་དར་གྱི་ཐི་
གུ་ཞིག་སྤྲད་དེ་ཁྱོད་ཀྱིས་བདག་བཀྱིགས་ནས་མཚེའུར་ཐོབ། ཁོ་བོ་ཡང་རང་གི་
སྤུན་ལྟར་འཆི་གྱུར་ན་ཁྱོད་ཀྱིས་བདག་གི་དྲིའུ་འདི་སྐྱེ་བོ་ཡ་ཧུ་ཐ་པ་དེ་ལ་སྤྲོད་པར་
སོང་སྟེ་ཁོའི་ས་ནས་གསེར་ཊམ་བརྒྱ་ཕྲག་གཅིག་ལེན་དགོས། ད་ནི་ཁྱོད་ཀྱིས་ཁོ་བོ་
མཚེའུར་ཐོབ་ཅེས་བརྗོད།
འབྲུག་དར་གྱིས་སྐྱེ་བོ་མོ་རོ་ཀོ་བ་དེ་བཀྱིགས་ནས་མཚེའུར་བསྐྱུར། ཡུད་ཙམ་
སོང་བ་ན་མཚེའུའི་ཁར་སྐྱེ་བོ་དེའི་རྐང་པ་གཉིས་ཐོན་བྱུང་བ་ན་ཁོས་ཨཱ་ལཱའི་ཐུགས་
རྗེས་ཉིན་ལྟར་མོ་རོ་ཀོ་བ་རེ་མཚེའུར་བཏབ་ནས་གསེར་ཊམ་བརྒྱ་ཕྲག་རེ་ལེན་རྒྱུ་
བྱུང་ན་འཚོ་བར་སེམས་ཁྲལ་མི་དགོས་ཞེས་བརྗོད། དེ་ནས་ཁོས་དྲེའུ་ཁྲིད་དེ་གྲོང་
ཁྱེར་དུ་སོང་། སྐྱེ་བོ་ཡ་ཧུ་ཐ་པ་དེས་འབྲུག་དར་མཐོང་མ་ཐག་དབུགས་རིང་འབྱིན་
བཞིན་དུ་ཡང་མི་སྲོག་གཅིག་བཅད་པ་ཡིན་ནམ་ཞེས་བརྗོད།
འབྲུག་དར་ན་རེ། ཁྱེད་ཐུགས་ཅག་མཛོད་ཅེས་བརྗོད།
ཡ་ཧུ་ཐ་པ་ན་རེ། འདོད་རྔམ་ཅན་ལ་ལས་ཀྱི་འབྲས་བུ་སྨིན་པ་རེད་ཅེས་
བརྗོད་པ་དང་། དྲེའུ་བླངས་ཏེ་འབྲུག་དར་ལ་གསེར་ཊམ་བརྒྱ་ཕྲག་གཅིག་བྱིན།
འབྲུག་དར་ནི་སྤྲོ་བ་ཆེན་པོའི་ངང་ཁྱིམ་དུ་ལོག་ནས་གསེར་ཊམ་རྣམས་སྐྱེད་
མར་སྤྲད། དངུལ་མང་པོ་འདི་འདྲ་མཐོང་བས་མ་ནི་ཡ་མཚན་ཤིན་ཏུ་ཆེན་པོ་
109

༄༅།།མཚན་ཞག་སྟོང་གི་གཏམ་རྒྱུད།
བྱུང་ནས་སྨྲས་པར། ཁྱོད་ལ་དངུལ་མང་པོ་འདི་འདྲ་གང་ནས་བྱུང་ངམ་ཞེས་དྲིས།
འབྲུག་དར་གྱིས་དངུལ་གྱི་བྱུང་ལུགས་རྣམས་ཐལ་ལུས་མེད་པར་བརྗོད་པས། མ་
རྒན་གྱིས་ཁོ་མོ་ནི་བུ་ཁྱོད་སྐྱེ་བོ་མོ་རོ་ཀོ་བའི་གཡོ་འོག་ཏུ་ཚུད་དོགས་ཀྱིས་འཇིགས་
པས། སླད་ཁྱོད་ཀཱ་ལུན་མཚེའུར་ཉ་རྒྱག་ཏུ་འགྲོ་མི་རུང་ཞེས་བརྗོད།
འབྲུག་དར་ན་རེ། བདག་གིས་སྐྱེ་བོ་དེ་གཉིས་མཚེའུར་བསྐྱུར་བ་ནི་ཁོ་པ་ཚོ་
རང་གི་འདོད་པ་བཞིན་བསྒྲུབས་པ་ཡིན། ཉིན་ལྟར་འབད་མེད་ལྷུན་གྲུབ་ཏུ་གསེར་
ཊམ་བརྒྱ་རེ་ཐོབ་པའི་དངོས་གྲུབ་ཆེན་པོ་འདི་ལྟ་བུ་གང་དུ་འཚོལ་བར་འགྲོ། སྐྱེ་བོ་
མོ་རོ་ཀོ་བ་རྣམས་མ་སྟོངས་བར་ཁོ་བོ་ཀཱ་ལུན་མཚེའུར་ཉ་རྒྱག་ཏུ་འགྲོ་ཞེས་བརྗོད།
འབྲུག་དར་དང་ཨབ་ཏུན་ཟླ་མན་དྷ།
ཉིན་གསུམ་པཪ་འབྲུག་དཪ་སྔར་རྒྱུན་ལྟར་ཀཱ་ལུན་མཚེའུར་ཉ་རྒྱག་ཏུ་སོང་ནས་
ཉ་རྒྱ་འགྲེམས་ཉེའི་མཚམས་སུ་ཡང་དྲེའུ་བཞོན་པའི་སྐྱེ་བོ་མོ་རོ་ཀོ་བ་ཞིག་སླེབས།
དྲེའུའི་ཐོག་གཟར་བའི་གན་ལྡེའི་ནང་དངོས་པོ་སྔར་ལས་མང་བ་བླུགས་ནས་ཡོད།
སྐྱེ་བོ་དེས་འབྲུག་དར་ལ་ཁྱོད་བདེའམ་ཞེས་འཚམས་འདྲི་བྱས། འབྲུག་དར་གྱི་ཕར་
ལ་ཡང་འཚམས་འདྲི་བྱས་རྗེས་ཡིད་ལ་སྐྱེ་བོ་འདི་དག་ཚང་མས་ཁོ་བོའི་མིང་ཤེས་པ་
ཅི་ཡིན་སྙམ།
སྐྱེ་བོ་དེ་ན་རེ། ཁྱོད་ཀྱིས་མོ་རོ་ཀོ་བ་ཞིག་རིག་གམ།
འབྲུག་དར་ན་རེ། མི་གཉིས་རིག་གོ
སྐྱེ་བོ་དེ་ན་རེ། གང་དུ་སོང་ངམ།
110

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད
འབྲུག་དར་ན་རེ། བདག་གིས་བཀྱིགས་ནས་མཚེའུར་བཏབ། ཁྱེད་ཀྱང་དེ་
ལྟར་བྱེད་དགོས་པ་ཡིན་ནམ་ཞེས་དྲིས།
སྐྱེ་བོ་མོ་རོ་ཀོ་བ་དེས་དགོད་བཞིན་དུ་ལས་ཀྱི་བསྐོས་ཐང་ནི་ཟློག་ཐབས་ག་
ལ་ཡོད་ཅེས་བརྗོད་ནས་བཞོན་པ་ལས་བབས་རྗེས་འབྲུག་དར་ལ་དར་གྱི་ཐི་གུ་ཞིག་
སྤྲད་དེ་སྨྲས་པར། སྔོན་དུ་ཁོང་གཉིས་ལ་གང་བྱས་པ་ལྟར་བདག་ལ་ཡང་དེ་ལྟར་
གྱིས་ཤིག་ཅེས་བརྗོད།
འབྲུག་དར་ན་རེ། བདག་ལ་ཁོམ་པ་མེད་པས་ཁྱེད་མགྱོགས་པོ་ལག་ཚུར་རྐྱོང་
ཤོག ཁོ་བོས་འཁྱིག་དགོས་ཞེས་བརྗོད། སྐྱེ་བོ་མོ་རོ་ཀོ་བ་དེས་ཁ་ཚུར་བསྐོར་ནས་
ལག་བརྐྱངས་བྱུང་བ་ན། འབྲུག་དར་གྱིས་ཁོ་བོའི་ལག་གཉིས་བཀྱིགས་ནས་མཚེའུར་
བཏབ། ཡུད་ཙམ་སོང་བ་ན་ཁོའི་ལག་གཉིས་ཆུ་ཁར་བཏོན་ནས་མགྱོགས་པོ་ཉ་རྒྱ་
དབྱུགས་ཏེ་བདག་སྐྱོབ་དང་ཞེས་བརྗོད།
ཚུལ་དེ་མཐོང་བ་དང་འབྲུག་དར་གྱིས་དེ་མར་ཉ་རྒྱ་དབྱུགས་ནས་སྐྱེ་བོ་དེ་
ཆུ་ལས་བསྐྱབས་པ་ན་ཁོའི་ལག་རེར་བྱུ་རུའི་མདོག་དང་འདྲ་བའི་ཉ་དམར་པོ་རེ་
བཟུང་ནས་ཡོད་པས། ཁོས་འབྲུག་དར་ལ་གན་ལྡེའི་ནང་སྒམ་ཆུང་གཉིས་ཡོད་པ་
དེ་མགྱོགས་པོ་ཁུར་ཤོག་བརྗོད།
འབྲུག་དར་གྱིས་ཁོའི་གན་ལྡེའི་ནང་སྒམ་ཆུང་གཉིས་ཡོད་པ་དེ་བཏོན་ནས་ཁ་
ཕྱེ་སྟེ་སྤྲད། ཁོས་སྒམ་ཆུང་རེ་རེའི་ནང་ཉ་རེ་བླུགས་ཏེ་ཁ་བརྒྱབ་རྗེས་དགའ་ཚོར་
ཆེན་པོས་འབྲུག་དར་ལ་འཐམས་ནས་ཁོའི་འགྲམ་པར་འོ་སྦྱར་ཏེ་སྨྲས་པར། ཨཱ་ལཱའི་
ཐུགས་རྗེས་ཁྱོད་ཀྱི་དཀའ་བ་ཐམས་ཅད་མྱུར་དུ་སེལ་ཡོང༌། ཨཱ་ལཱ་ཚད་བཙུགས།
ཁྱོད་ཀྱིས་ཉ་རྒྱ་དབྱུགས་ནས་བདག་མ་བསྐྱབས་ན་ཁོ་བོ་ཆུར་བྱིངས་ནས་འཆི་ངེས་
ལ་བརྟེན་ཉ་འདི་གཉིས་འཛིན་ག་ལ་ཐུབ་ཅེས་བརྗོད།
111

༄༅།།མཚན་ཞག་སྟོང་གི་གཏམ་རྒྱུད།
འབྲུག་དར་ན་རེ། སྐུ་ཞབས་ཧཱ་ཁྲེ་ལགས། ཨཱ་ལཱ་ཚད་བཙུགས། ཁྱེད་ཀྱིས་
མཚེའུར་ཤི་བའི་སྐྱེ་བོ་གཉིས་དང༌། ཉ་འདི་གཉིས་པོའི་ལོ་རྒྱུས་དང་། སྐྱེ་བོ་ཡ་ཧུ་
ཐ་པའི་གནས་ཚུལ་རྣམས་བདག་ལ་དྲང་པོར་གསུང་བར་ཞུ།
ཧཱ་ཁྲེ་ན་རེ། འབྲུག་དར་ཁྱོད་གོ་བར་གྱིས་ཤིག སྔོན་དུ་ཆུར་ཤི་བའི་སྐྱེ་བོ་དེ་
གཉིས་བདག་གི་སྤུན་ཡིན། གཅིག་ལ་ཨབ་ཏུན་སེ་ལེ་མུ་དང་ཅིག་ཤོས་ལ་ཨབ་ཏུ་རཱ་
ཡེ་ཧ་དྷ་ཟེར་བ་དང༌། བདག་ལ་ཨབ་ཏུན་ཟཱ་མན་དྷ་ཟེར། སྐྱེ་བོ་ཡ་ཧུ་ཐ་པ་དེ་ནི་
བརྫུས་པ་ཙམ་ལས་ཁོ་ནི་མུ་སི་ལམ་ཁྲོད་ཀྱི་མཱ་ལེ་པའི་གྲས་སུ་གཏོགས། ངེད་རྣམས་
བུ་སྤུན་བཞི་ཡོད། ཕ་དམ་པའི་མཚན་ལ་ཨབ་ཏུ་རཱ་ཝན་ཏུ་དྷ་ཞུ། ཁོང་གིས་ང་ཅག་
བུ་སྤུན་རྣམས་ལ་རིག་སྔགས་དང༌། རྫུ་འཕྲུལ།གཏེར་འདོན་སོགས་ཤེས་བྱའི་རྣམ་
གྲངས་མང་པོ་བསླབས། ངེད་རྣམས་ཀྱིས་ལེགས་པར་སྦྱངས་ནས་ལྷ་འདྲེ་རྣམས་ཀྱང་
བྲན་དུ་བཀོལ་ཐུབ་པའི་མཐུ་རྩལ་ཤིན་ཏུ་ཆེན་པོ་བྱུང༌། ཕ་འདས་རྗེས་ཤུལ་བཞག་
རྒྱུ་ནོར་དང་དཔེ་ཆ་ཧ་ཅང་མང་པོ་ཡོད་པ་ང་ཅག་བུ་སྤུན་རྣམས་བགོས། དཔེ་ཆའི་
ཁྲོད་དུ་ཨེ་སྭ་ཐུ་ལུ་རཱ་ཨན་ཝ་ལི་ནེ་ཞེས་པའི་གསུང་རབ་ཅིག་ཡོད་པ་དེ་ནི་དཔེ་རྒྱུན་
ཤིན་ཏུ་དཀོན་པའི་དཔེ་ཆ་བསེ་རུ་མ་ཞིག་ཡིན། དེའི་ནང་གཏེར་དུ་ཞུགས་པའི་ནོར་
རྫས་གནས་ཡུལ་དང༌། དེ་དག་འདོན་པའི་ཟབ་སྔགས་སོགས་གསལ་བར་བསྟན་
ཡོད་པ་དེ་ནི་ཕ་དམ་པའི་ལྗགས་རྩོམ་རེད། དཔེ་ཆ་དེའི་ནང་དོན་ཤིན་ཏུ་ཕུན་སུམ་
ཚོགས་པོ་ཡོད་ཀྱང་ངེད་རྣམས་ཀྱི་ཕྲན་བུ་ཙམ་ལས་མ་ངེས་པས། ཚང་མས་རྟོགས་
འདོད་དང་སྦྱོང་འདོད་ཀྱིས་དཔེ་ཆ་དེ་རང་ལ་ཐོབ་ཐབས་ཀྱི་འབད་བརྩོན་བྱས་ཀྱང་
ཚང་མས་རང་འདོད་མཐའ་སྐྱེལ་གྱིས་རྩོད་པའི་དབང་དུ་སོང་། སྐབས་དེར་བདག་
ཚོའི་ཕ་དམ་པར་རྫུ་འཕྲུལ་དང་མོ་རྩིས་སོགས་རིག་པའི་གནས་ཀུན་སློབ་པའི་དགེ་
རྒན་གཱ་ཤི་ནུ་ལེ་ཨེབ་ཐཱ་ནུ་ཕེབས་ནས་རྩོད་པ་འདུམ། ཁོང་ནི་རིག་པའི་གནས་ཀུན་
112

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད
ལ་བྱང་ཆུབ་པའི་སྐྱེས་ཆེན་དམ་པ་ཞིག་ཡིན་པས། ཁོང་གིས་དཔེ་ཆ་འདིར་ཁུར་ཤོག་
ཅེས་གསུངས།
ཁོང་གིས་དཔེ་ཆ་དེ་ཕྱག་ཏུ་བཟུང་ནས་ཁྱོད་རྣམས་ནི་བདག་གི་ཚ་བོ་ཡིན་
པས། ཁོ་བོས་ཁྱོད་ཅག་སུ་ལའང་འཁྱོག་པར་མི་སྲིད། དཔེ་ཆ་འདི་སུ་ལ་ཐོབ་འདོད་
པ་དེས་ཧྲེ་མེར་ཏེ་རིལ་ནོར་མཛོད་དུ་སོང་ནས་དེའི་ནང་མེ་ལོང་ཞིག་དང་། སྨན་
སྒམ། མཛུབ་རྒྱུས། རལ་གྲི་བཅས་དངོས་པོ་བཞི་ཡོད་པ་དེ་དག་བླངས་ནས་བདག་
ལ་སྤྲོད་ཐུབ་ན་དཔེ་ཆ་དེ་ལ་སྤྲོད། དངོས་པོ་བཞི་པོ་དེ་སོ་སོར་ཁྱད་ཡོན་རེ་ཡོད་དེ།
མཛུབ་རྒྱུས་དེ་ནི་ལར་ཏུན་ཀཱ་སུ་ཧྥུ་ཞེས་པའི་འདྲེ་ཞིག་གིས་བསྲུང་ནས་ཡོད། མཛུབ་
རྒྱུས་དེ་སོར་མོར་གྱོན་ཚེ་མི་དེ་ལ་ས་སྐྱོང་རྒྱལ་པོ་རྣམས་ཀྱིས་ཀྱང་འགྲན་དུ་མེད་པའི་
དབང་ཐང་འཕེལ་ནས་རྒྱལ་ཁམས་ཐམས་ཅད་དབང་དུ་སྒྱུར་ཐུབ།རལ་གྲི་དེ་ནི་སུ་
ཡིས་འཛིན་པ་དེས་དཔུང་གི་ཁྱུ་ཚོགས་ཆེན་པོ་གཅིག་དང་འཐབ་པར་ནུས། རལ་
གྲི་དེ་འཕྱར་བ་ཙམ་གྱི་ཕ་རོལ་དཔུང་གི་ཚོགས་རྣམས་འཇིགས་ནས་བྲོས་འགྲོ་བ་
དང་། རལ་གྲི་འཕྱར་བ་དང་དུས་གཅིག་ཏུ་དགྲ་བོ་རྣམས་གསོད་ཅིག་ཅེས་བརྗོད་པ་
ན། རལ་གྲི་དེ་ལས་འོད་ཀྱི་ཕུང་པོ་ཕྱུང་སྟེ་དགྲ་བོ་ཐམས་ཅད་རྨེག་མེད་དུ་གཏོང་བ་
ཡིན། མེ་ལོང་དེ་ནི་ཕྱོགས་གང་དུ་གཏད་པ་ན་ཕྱོགས་དེའི་ཡུལ་ལུང་ཐམས་ཅད་མེ་
ལོང་གི་ངོས་སུ་གསལ་བར་འཆར་ཞིང༌། བྱ་བ་དང་དངོས་པོ་གང་རྟོགས་འདོད་པ་
དེ་འབད་མེད་དུ་རྟོགས་ཐུབ་པ་ཡིན། གལ་ཏེ་ཡུལ་དང་གྲོང་ཁྱེར་གང་ཞིག་ཡིད་ལ་
མི་འདོད་པར་རྨེག་མེད་དུ་གཏོང་དགོས་ཚེ་མི་ལོང་གི་ངོ་ཉི་མར་ཕྱོགས་ཙམ་བྱས་ན་
དེ་མར་ཡུལ་དེ་འཇིག་འགྲོ་བ་ཡིན། སྨན་སྒམ་དེ་ནི་ནང་དུ་མིག་སྨན་ཡོད་པ་དེ་ནས་
སྐྱེ་བོ་སུ་འདྲ་ཞིག་གི་མིག་ཏུ་བླུགས་ཚེ་དེས་ས་འོག་ཏུ་ནོར་རྫས་གང་ཡོད་པ་ཐམས་
ཅད་གསལ་བར་མཐོང་བ་ཡིན། དངོས་པོ་བཞི་པོ་དེ་ནི་རིན་ཐང་བྲལ་བའི་ཁྱད་ནོར་
113

༄༅།།མཚན་ཞག་སྟོང་གི་གཏམ་རྒྱུད།
ཡིན། ཁྱད་ནོར་དེ་དག་ལེན་མ་ཐུབ་ན་དཔེ་ཆ་འདི་ཐོབ་པའི་སྐལ་བ་མེད། ནོར་བུ་
དེ་རྣམས་ཁྱོད་ཅག་སུ་ཡིས་ལེན་ཐུབ་པ་དེ་ལ་ཁོ་བོས་དཔེ་ཆ་འདི་སྤྲོད་རྒྱུ་ཡིན་ཞེས་
བརྗོད།
ང་ཅག་རྣམས་ཀྱིས་ཁོང་གི་ངག་ལ་ཉན་ན་དེ་རང་བྱེད་རྒྱུར་ཁས་བླངས་པ་
ན། ཁོང་གིས་ཁྱོད་ཅག་བུ་རྣམས་གོ་བར་གྱིས་ཤིག ཡུ་སྨིར་ཏེ་རིལ་ནོར་མཛོད་ནི་
དམར་རྒྱལ་གྱི་ཤུལ་འཛིན་བུ་ཕྲུག་ཅིག་གིས་བདག་ཏུ་བཟུང་ནས་ཡོད། ཁྱོད་ཚོའི་
ཕ་ཡི་བརྗོད་རིགས་སུ་སྔར་ཁོས་ནོར་མཛོད་དེ་སྒོ་ཕྱེ་བའི་ཐབས་བྱས་ཀྱང་མ་འགྲུབ།
ཅི་ཕྱིར་ཞེ་ན། དམར་རྒྱལ་གྱི་ཕྲུ་གུ་དེ་ཨེ་ཅིབ་ཡུལ་དུ་བྲོས། ཁྱོད་ཅག་གི་ཕས་ཁོའི་
རྗེས་དེད་ནས་སོང་ནའང་ཕྲུ་གུ་དེ་ཀཱ་ལུན་མཚེའུའི་ནང་ཡིབ། ཁོ་ཚོའི་ལུས་ལ་སྲུང་
བ་ཡོད་པས་ཕྲུ་གུ་དེ་རྣམས་ལས་རྒྱལ་མི་ཐུབ་པར་བརྟེན། ཁྱོད་ཚོའི་ཕའི་འདོད་
དོན་མ་འགྲུབ་པར་འཕམ་ནས་ཡུལ་དུ་ལོག་རྗེས་གནས་ཚུལ་རྣམས་བདག་ལ་བཤད།
བདག་གིས་མོ་རྩིས་བསྐོར་བས་ནོར་མཛོད་དེ་སྒོ་ཕྱེ་བར་ངེས་པར་དུ་ཨེ་ཅིབ་ཀྱི་ན་
གཞོན་འབྲུག་དར་ཞེས་པ་ཞིག་གྲོགས་སུ་བསྟེན་དགོས་ལུགས་གསལ། ཁོ་ནི་དམར་
རྒྱལ་གྱི་ཕྲུ་གུ་འཛིན་པའི་མཐུན་རྐྱེན་གཙོ་བོ་ཡིན། འབྲུག་དར་ནི་ཉ་བཟུང་ནས་
འཚོ་ཐབས་བྱེད་པས་ཀཱ་ལུན་མཚེའུའི་འགྲམ་དུ་ཕྲད་པར་སྲིད། དམར་རྒྱལ་གྱི་ཕྲུ་
གུའི་སྲུང་བ་དེ་འཇོམས་པར་ངེས་པར་དུ་འབྲུག་དར་གྱིས་རྗེས་འདེད་པའི་ལག་པ་
བསྡམས་ནས་མཚེའུའི་ནང་བསྐྱུར་ཏེ་དམར་རྒྱལ་གྱི་ཕྲུ་གུ་དང་འཐབ་དགོས་པ་ཡིན།
ལམ་འགྲོ་རྒྱུག་ཚེ་དམར་རྒྱལ་གྱི་ཕྲུ་གུ་འཛིན་ཐུབ་པ་བྱུང་ན་རྒྱལ་བའི་རྟགས་སུ་ཁོའི་
ལག་གཉིས་ཆུ་ཁར་རྐྱོང་བ་ཡིན་པས། དེའི་ཚེ་འབྲུག་དར་གྱིས་ཉ་རྒྱ་དབྱུགས་ནས་
བོ་སྐྱོབ་དགོས་པ་ཡིན། གལ་ཏེ་ལམ་འགྲོ་མ་རྒྱུག་ཚེ་དམར་རྒྱལ་གྱི་ཕྲུ་གུ་རྒྱལ་ནས་
རྗེས་འདེད་པ་ཆུ་ནང་འཆི། དེའི་རྟགས་སུ་ཁོའི་རྐང་པ་གཉིས་ཆུ་ཁར་ཐོན་པ་ཡིན་
114

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ཞེས་གསུངས།
སྐྱེས་ཆེན་དམ་པ་དེའི་གསུང་དེ་ཐོས་པ་དང་ང་ཅག་རྣམས་དགའ་བ་རབ་ཏུ་
འཕེལ་ཞིང༌། ཨབ་ཏུན་སེ་ལེ་མུ་དང་ཨབ་ཏུ་རཱ་ཡེ་ཧ་དྷ་གཉིས་པོས་མགྲིན་གཅིག་
ཏུ་ང་ཅག་སྲོག་ལ་ཐུག་ཀྱང་འགྲོ་དགོས་པ་ཡིན་ཞེས་བརྗོད་སོང་བས། ཁོ་བོས་ཀྱང་
འགྲོ་དགོས་པ་ཡིན་ཞེས་བརྗོད། འོན་ཀྱང་ཨབ་ཏུན་ལཱ་ཧོ་མུ་ནི་ངེད་རྣམས་དང་བློ་
མ་མཐུན་པར་ཁོང་ནི་འགྲོ་བར་མི་འདོད་ཅེས་བརྗོད་པར་བརྟེན། ངེད་རྣམས་ཀྱིས་
ཁོ་ལ་ཁྱོད་ཡ་ཧུ་ཐ་པར་བརྫུས་ནས་ཨེ་ཅིབ་ཡུལ་དུ་སོང་། གལ་ཏེ་ང་ཅག་སུ་ཞིག་
མཚེའུ འི་ནང་ཤི་ན་ཁྱོད་ཀྱིས་བཞོན་དྲེལ་དང་གན་ལྡེ་རྩིས་བླངས་ནས་དྲེའུ་སྐྱེལ་
མཁན་ལ་གསེར་ཊམ་བརྒྱ་ཕྲག་གཅིག་སྤྲོད་རྒྱུའི་མངག་བྱ་བྱས།
དང་ཐོག་ཨབ་ཏུན་སེ་ལེ་མུ་ཁྱོད་དང་ཕྲད། མཐར་ཁོ་པ་དམར་རྒྱལ་ཕྲུ་གུ་
དང་འཐབ་ནས་འཕམ་སྟེ་ཤི། ཉིན་གཉིས་པར་ཨབ་ཏུ་རཱ་ཡེ་ཧ་དྷ་ཡང་དམར་རྒྱལ་
ཕྲུ་གུས་བསད། ཉིན་གསུམ་པར་བདག་གིས་ཁོ་པ་ཚོ་འཕམ་པར་བྱས་ཏེ་ཕྲུ་གུ་དེ་
གཉིས་བཟུང་ཞེས་བརྗོད།
འབྲུག་དར་ན་རེ། ཁྱེད་ཀྱིས་བཟུང་བའི་ཕྲུ་གུ་གཉིས་གང་དུ་ཡོད་ཅེས་དྲིས།
ཨབ་ཏུན་ཟཱ་མན་དྷ་ན་རེ། སྔོན་དུ་སྒམ་ཆུང་ནང་བཅུག་པ་ཁྱོད་ཀྱིས་མ་རིག་
གམ།
འབྲུག་དར་ན་རེ། དེ་ཉ་མ་ཡིན་ནམ།
ཨབ་ཏུན་ཟཱ་མན་དྷ་ན་རེ། དེ་ཉ་མ་ཡིན། དེ་ནི་འདྲེ་ཡི་སྤྲུལ་པ་ཡིན་ནོ།།
ནོར་མཛོད་དེ་འདོན་པར་ད་དུང་ཁྱོད་ལ་བརྟེན་དགོས་པས། ཁྱོད་ཁོ་བོ་དང་མཉམ་
དུ་ཧྥ་སེ་གྲོང་ལ་སོང་ནས་ནོར་མཛོད་འདོན་འདོད་དམ། ནོར་མཛོད་བཏོན་ནས་
ཁྱེད་ལ་གང་དགོས་པ་བདག་གིས་སྤྲོད་ལ། བདག་གིས་ཁྱོད་སྤུན་ལྟར་དུ་བརྩིས་ནས་
115

༄༅།།མཚན་ཞག་སྟོང་གི་གཏམ་རྒྱུད།
ཁྱོད་ཀྱི་འདོད་པ་ཐམས་ཅད་སྒྲུབ།
འབྲུག་དར་ན་རེ། བདག་གི་མ་དང་གཅེན་པོ་གཉིས་ལ་ཁོ་བོས་འཚོ་ཐབས་
སྦྱོར་དགོས་པས། བདག་ཁྱེད་མཉམ་དུ་སོང་ན་ཁོང་གསུམ་པོ་སུ་ཡིས་སྐྱོང་།
ཨབ་ཏུན་ཟཱ་མན་དྷ་ན་རེ། ཁོང་གསུམ་པོའི་འཚོ་གོས་ཐད་ཁྱོད་བློ་གཡེང་མི་
དགོས། ཁོ་བོས་ཁྱོད་ལ་གསེར་ཊམ་སྟོང་གཅིག་སྤྲོད། ཁྱོད་ཀྱིས་དངུལ་དེ་རང་གི་
མ་ལ་བྱིན་ནས་གནས་སྐབས་ཀྱི་འཚོ་གྲོན་བྱེད། ཟླ་བཞི་ཙམ་ནས་ཁྱོད་རང་གི་ཁྱིམ་
དུ་ལོག་ཆོག་པ་ཡིན།
འབྲུག་དར་ན་རེ། དེ་ལྟར་ན་སྐུ་ཞབས་ཧཱ་ཁྲེ་ཁྱེད་ཀྱིས་བདག་ལ་གསེར་ཊམ་
སྟོང་གཅིག་སྤྲོད། བདག་གིས་དངུལ་དེ་མ་ལ་བསྐྱལ་ནས་ཁྱེད་མཉམ་དུ་འགྲོ་ཞེས་
བརྗོད།
འབྲུག་དར་དང་ཨབ་ཏུན་ཟླ་མན་དྷ་ཕྱོགས་སུ་ཐོན་པ།
ཨབ་ཏུན་ཟཱ་མན་དྷས་འབྲུག་དཪ་ལ་གསེར་ཊམ་སྟོང་གཅིག་བྱིན། འབྲུག་དར་
གྱིས་དངུལ་དེ་དག་ཁུར་ནས་སྤྲོ་བ་ཆེན་པོའི་ངང་ཁྱིམ་དུ་ལོག་ནས་རང་ཉིད་མོ་རོ་ཀོ་
བ་དང་ངོ་ཤེས་སུ་གྱུར་ཚུལ་རྣམས་གླེང་བ་དང་འབྲེལ་གསེར་ཊམ་སྟོང་གཅིག་པོ་དེ་
མ་ལ་བྱིན་ནས་སྨྲས་པར། དངུལ་འདི་རྣམས་ཁྱེད་མ་བུ་གསུམ་པོའི་གནས་སྐབས་
ཀྱི་འཚོ་གྲོན་གྱིས། བདག་ནི་མོ་རོ་ཀོ་བ་དང་མཉམ་དུ་ཁོའི་ཡུལ་དུ་འགྲོ། ཟླ་བཞི་
ཙམ་ནས་ཁོ་བོ་ཕྱིར་ལོག་བྱེད། དེ་དུས་བདག་ལ་རྒྱུ་ནོར་མང་པོ་ཡོང་བས་ཁྱེད་ཀྱིས་
བདག་ལ་ལམ་འགྲོ་ཡོང་བའི་སྨོན་ལམ་ཐོབ་ཅེས་བརྗོད།
116

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
སྐྱེད་མ་ན་རེ། བུ་ཁྱོད་སོང་ན་བདག་ནི་ཡིད་ཡུལ་ཞིང་བློ་གཡེང་ཆེ།
འབྲུག་དར་ན་རེ། མ་ཁྱེད་ཐུགས་བློ་བདེ་མོར་བཞུགས། ཨཱ་ལཱའི་ཐུགས་རྗེས་
ཁོང་གི་སྐྱོང་ཡུལ་ལ་བར་ཆད་ཡོང་མི་སྲིད། ལར་སྐྱེ་བོ་མོ་རོ་ཀོ་བ་དེ་ནི་མི་བཟང་
པོ་ཞིག་རེད་འདུག་ཅེས་བསྔགས་བརྗོད་བྱས།
སྐྱེད་མ་ན་རེ། བུ་ཁྱོད་ལ་ལམ་འགྲོ་ཡོང་བ་ཤོག ཁྱོད་སྐྱེ་བོ་དེ་དང་མཉམ་དུ་
སོང་ལ་དེས་ཁྱོད་ལ་ཕན་འདོགས་པར་སྲིད།
འབྲུག་དར་མ་དང་གྱེས་རྗེས་ཨབ་ཏུན་ཟཱ་མན་དྷ་འཚོལ་བར་སོང་། ཁོས་
འབྲུག་དར་མཐོང་མ་ཐག་ཁྱོད་མ་དང་གྲོས་ཟིན་ནམ་ཞེས་དྲིས།
འབྲུག་དར་ན་རེ། གྲོས་ཟིན། ཁོང་ནི་བདག་འགྲོ་བ་ལ་མོས་སོང་ཞེས་བརྗོད།
ཨབ་ཏུན་ཟཱ་མན་དྷ་ན་རེ། དེ་ལྟར་ན་ལེགས་སོ། ། ད་ཁྱོད་བདག་གི་དྲེལ་རྒྱབ་
ཏུ་བཞོན་ཞིག་ཅེས་བརྗོད།
དེ་ནས་ཁོང་གཉིས་པོ་དྲེའུ་བཅིབས་ཏེ་ཉིན་གུང་མཚམས་ནས་དགོང་དྲོ་ཉི་མ་
ལ་ཁར་མ་བཞུད་བར་འགྲུལ་བརྒྱབ་སྟེ་སོང་བས་འབྲུག་དར་ནི་གྲོད་པ་ལྟོགས་ཤིང་
ཁ་ཡང་སྐོམ། འོན་ཀྱང་སྐྱེ་བོ་མོ་རོ་ཀོ་བས་ནི་བཟའ་བཏུང་གི་རིགས་གང་ཡང་ཁུར་
བའི་བཟོ་ཙམ་ཡང་མེད་པ་ན། འབྲུག་དར་གྱིས་སྐུ་ཞབས་ཧཱ་ཁྲེ་ལགས། ཁྱེད་ཀྱིས་
ལམ་རྒྱགས་གང་ཡང་ཁུར་མེད་པ་ཡིན་ནམ་ཞེས་དྲིས།
ཨབ་ཏུན་ཟཱ་མན་དྷ་ན་རེ། ཁྱོད་གྲོད་པ་ལྟོགས་སམ།
འབྲུག་དར་ན་རེ། བབདག་གྲོད་པ་ལྟོགས་ཆེ།
ཁོང་གཉིས་བཞོན་པ་ལས་བབས་ཏེ་སྐྱེ་བོ་མོ་རོ་ཀོ་བས་འབྲུག་དར་ལ་གན་ལྡེ་
ཕོབ་ཤོག་ཅེས་བརྗོད་པ་དང་ཕབ་ནས་ཀྱང་འབྲུག་དར་ལ་ཁྱོད་ཅི་ཟ་འདོད་པ་ཡིན་
ནམ་ཞེས་དྲིས།
117

༄༅།།མཚན་ཞག་སྟོང་གི་གཏམ་རྒྱུད།
འབྲུག་དར་ན་རེ། ཟས་གང་བྱུང་ཡང་འགྲིག
ཨབ་ཏུན་ཟཱ་མན་དྷ་ན་རེ། དེ་འདྲ་བརྗོད་མི་རུང་། ཁྱོད་ཅི་ཟ་འདོད་པ་
བདག་ལ་ངེས་པར་དུ་བརྗོད་དགོས་པ་ཡིན།
འབྲུག་དར་ན་རེ། བག་ཟན་དང་ཕྱུར་བ་བྱུང་ན་འགྲིག
ཨབ་ཏུན་ཟཱ་མན་དྷ་ན་རེ། ཁྱོད་ཡ་ང་བ་ཡིན་ནམ། ཁྱོད་ཀྱི་ད་ཆའི་གནས་
བབ་ལ་གཞིགས་ན་ཟས་འདི་ལས་ལེགས་པ་ཞིག་ཟ་དགོས་པ་ཡིན།
འབྲུག་དར་ན་རེ། ད་ལྟའི་གནས་སྐབས་སུ་ཟས་གང་བྱུང་ཡང་ཞིམ་པ་ཡིན།
ཨབ་ཏུན་ཟཱ་མན་དྷ་ན་རེ། ཁྱོད་བྱ་ཤ་དམར་བཙོས་ཟ་ཨེ་་འའདོད།
འབྲུག་དར་ན་རེ། ཟ་འདོད་པ་ཡིན།
ཨབ་ཏུན་ཟཱ་མན་དྷ་ན་རེ། ཁྱོད་སྦྲང་རྩི་འབྲས་སིལ་ཟ་ཨེ་འདོད།
འབྲུག་དར་ན་རེ། ཟ་འདོད་པ་ཡིན།
ཡང་ཧཱ་ཁྲེས་ཟས་འདི་དང་འདི་ཞེས་ཟས་སྣ་མི་གཅིག་པ་ཉི་ཤུ་རྩ་བཞིའི་མིང་
བོས་ནས་ཟ་ཨེ་འདོད་ཅེས་དྲིས།
འབྲུག་དར་གྱི་ཡིད་ལ་མི་མེད་ལུང་སྟོང་འདི་ལྟ་བུར་ཟས་རིགས་མང་པོ་འདི་
འདྲ་གང་ནས་ལེན། །དེ་བས་ཁོ་ལ་མི་དགོས་བརྗོད་ན་ལེགས་སྙམ་ནས་སྨྲས་པར།
ཁྱེད་ལ་ཟས་རིགས་སྣེ་གཅིག་མེད་པར་ཟས་སྣ་མང་པོ་འདི་འདྲ་བརྗོད་པ་ཆེད་
མངགས་བདག་ལ་ལྟོགས་སློང་བ་ཡིན་ནམ་ཞེས་བརྗོད།
སྐྱེ་བོ་མོ་རོ་ཀོ་བ་དེས་འབྲུག་དར། བདག་གིས་ཁྱོད་ལ་ཟས་སྦྱིན་ནོ། ། ཞེས་
བརྗོད་མུར་གན་ལྡེའི་ནང་ནས་སྡེར་མ་ཞིག་གི་ནང་བྱ་ཤ་དམར་བཙོས་རླངས་པ་
འཕྱུར་འཕྱུར་གཉིས་བཏོན་པ་དང་། ཡང་གན་ལྡེའི་ནང་ནས་ལུག་ཤ་སྐྲགས་མ་སྡེར་
མ་གང་བཏོན། དེ་ལྟར་གན་ལྡེ་ལས་སྔོན་དུ་བརྗོད་པའི་ཟས་སྣ་ཉི་ཤུ་རྩ་བཞི་དེ་དག་
118

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
རེ་རེ་བཞིན་བཏོན་ཏེ་ད་ཁྱེད་ཟ་བར་གྱིས་ཤིག་ཅེས་བརྗོད།
ཚུལ་དེ་མཐོང་བས་འབྲུག་དར་ནི་ཤིན་ཏུ་ཡ་མཚན་པར་གྱུར་ནས་སྐུ་ཞབས་
ཧཱ་ཁྲེ་ལགས། ཁྱེད་ཀྱི་གན་ལྡེའི་ནང་ཐབ་ཚང་དང་མ་བྱན་ཆ་ཚང་ཡོད་པ་འདྲ་ཞེས་
བརྗོད།
སྐྱེ་བོ་མོ་རོ་ཀོ་བ་དེ་དགོད་ཆེན་པོ་ཤོར་ནས་སྨྲས་པར། སྤྲུལ་པའི་གན་ལྡེ་
འདིའི་ནང་བྲན་པོ་ཞིག་ཡོད་པ་དེས་ང་ཅག་ལ་ཟས་སྣ་སྟོང་གཅིག་དགོས་ཀྱང་དེ་
མར་བཅོ་ཐུབ་པ་ཡིན་ཞེས་བརྗོད།
འབྲུག་དར་གྱིས་གན་ལྡེ་འདི་ངོ་མཚར་ཆེ་བ་ཨང་ཞེས་བསྔགས་བརྗོད་མང་དུ་
བྱས།
དེ་ནས་ཁོང་གཉིས་པོས་བཟའ་བཏུང་ཚིམ་པར་བྱས་རྗེས་འཕྲོ་ལྷག་རྣམས་ས་
དེར་བྱོས་ནས་སྡེར་མ་སྟོང་པ་དེ་གན་ལྡེའི་ནང་བཅུག ཡང་གན་ལྡེ་ནས་ཁྲུས་བུམ་
ཞིག་བཏོན་ཏེ་ཁ་བཀྲུ་ལག་བཤལ་ཟིན་པ་དང་ཕྱག་འཚལ་བརྒྱབ་རྗེས་གན་ལྡེ་དྲེའུར་
བཀལ་ཞིང༌། གཉིས་ཀ་བཞོན་པར་བཅིབས་ནས་འགྲུལ་ལམ་དུ་ཞུགས། གང་ཙམ་
སོང་རྗེས་སྐྱེ་བོ་མོ་རོ་ཀོ་བས་འབྲུག་དར་ལ་ངེད་གཉིས་ཨེ་ཅིབ་ནས་ཐོན་ཏེ་ད་བར་
འགྲུལ་ལམ་ཇི་ཙམ་བཅད་པ་ཁྱོད་ཀྱིས་ཤེས་སམ་ཞེས་དྲིས།
འབྲུག་དར་ན་རེ། ཨཱ་ལཱ་ཚད་བཙུགས།བདག་གིས་མི་ཤེས།
ཨབ་ཏུན་ཟཱ་མན་དྷ་ན་རེ། ཁྱོད་གོ་བར་གྱིས་ཤིག ངེད་གཉིས་ཀྱི་བཞོན་
འདི་ནི་སྤྲུལ་པའི་དྲེའུ་ཞིག་ཡིན་པས། ཉིན་རེར་ལོ་གཅིག་གི་བགྲོད་ལམ་གཅོད་ཐུབ།
ཁྱེད་ལ་བསམ་ཤེས་བྱས་ནས་དེ་རིང་དལ་པོར་བསྐྱོད་པ་ཡིན།
ཁོང་གཉིས་པོ་ཡུལ་མོ་རོ་ཀོ་བའི་ཕྱོགས་སུ་ཉིན་མོ་འགྲུལ་ལམ་བཅད་ཅིང་།
མཚན་མོ་ཞག་ཚུགས་སུ་བསྡད། ལམ་རྒྱགས་གང་དགོས་པ་གན་ལྡེ་ནས་བླངས་ཏེ་
119

༄༅།།མཚན་ཞག་སྟོང་གི་གཏམ་རྒྱུད།
ཉིན་ཞག་བཞི་ཙམ་བསྐྱོད།
འབྲུག་དར་དང་ཨབ་ཏུན་ཟཱ་མན་དྷ་ཧྥ་སི་གྲོང་དུ་སླེབས་པ།
ཉིན་ལྔ་པར་ཁོང་གཉིས་པོ་ཧྥ་སི་གྲོང་དུ་སླེབས། ལམ་དུ་ཕྲད་ཚད་ཀྱིས་ཟྭ་
མན་དྷར་གུས་མཚོན་གྱི་འཚམས་འདྲི་དང་ལག་ཏུ་འོ་སྦྱར་བས། འགྲོ་ཞོར་དུ་ཕར་
ལ་ཡང་དེ་མཚུངས་ཀྱི་གུས་ལན་བྱས། དེ་ནས་ཁང་ཁྱིམ་ཞིག་གི་མདུན་དུ་སླེབས་
པ་ན་སྒོ་བརྡུངས་པ་དང་ཁོའི་བུ་མོ་སྒོ་ཕྱེ་བར་ཡོང་། བུ་མོ་དེ་ནི་བཅོ་ལྔའི་ཟླ་ལྟར་
མཛེས་པའི་གཞོན་ནུ་མ་ཡིད་དུ་འོང་བ་ཞིག་མཆིས། ཁོས་རང་གི་བུ་མོར་རཱ་ཧུ་མན།
གཟིམ་ཆུང་སྒོ་ཕྱེ་བར་གྱིས་ཤིག་ཅེས་བརྗོད།
བུ་མོ་དེས་ལགས་སོ། ། ཁོ་མོ་སྒོ་ཕྱེ་བར་འགྲོའོ། ། ཞེས་བརྗོད་ནས་རྒྱབ་བསྒྱུར་
ཏེ་སྒོ་ཕྱེ་བར་སོང༌། འབྲུག་དར་ནི་གཞོན་ནུ་མ་དེའི་ལང་ཚོའི་མཛེས་སྡུག་ལ་ཡིད་ཀྱི་
བརྟན་པ་དབང་མེད་དུ་ཕྲོགས་ནས་ཨེ་མ། གཞོན་ནུ་མ་འདི་རྒྱལ་པོའི་སྲས་མོ་དང་
གཉིས་སུ་མ་མཆིས་སོ་ཞེས་བསྔགས་བརྗོད་ཀྱི་མེ་ཏོག་སྟོར།
རཱ་ཧུ་མན་གྱིས་གཟིམ་ཆུང་སྒོ་ཕྱེ་བ་དང་ཟཱ་མན་དྷས་དྲེལ་ཐོག་ནས་གན་ལྡེ་
ཕབ་རྗེས་ད་ཁྱོད་སོང་ཞིག ཨཱ་ལཱ་ཐུགས་རྗེ་ཅན་གྱིས་ཁྱོད་ལ་དངོས་གྲུབ་གནང་བ་
ཤོག་ཅེས་བརྗོད་མཚམས་གློ་བུར་དུ་ས་གཞི་གས་སོང་བས་དྲེའུ་དེ་ས་འོག་ཏུ་འཛུལ་
རྗེས་ས་རྣམས་སྔར་རྒྱུན་བཞིན་འགྲིགས། ཚུལ་འདི་མཐོང་བ་དང་འབྲུག་དར་ནི་
ཤིན་ཏུ་འཇིགས་པར་གྱུར་ནས་ཨཱ་ལཱའི་ཐུགས་རྗེས་ང་ཅག་གེགས་མེད་དུ་འབྱོར་བ་
རེད་ཅེས་བརྗོད།
ཟཱ་མན་དྷས་ཁྱེད་ཡ་མཚན་བྱེད་དགོས་དོན་མེད། ཁོ་བོས་ཁྱོད་ལ་འདི་ནི་སྤྲུལ་
120

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
པའི་དྲེའུ་ཞིག་རེད་ཅེས་བརྗོད་མྱོང་བ་ཡིན། ད་ནི་ངེད་གཉིས་ཁྱིམ་སྦུག་ཏུ་འགྲོ་
དགོས་ཞེས་བརྗོད།
ཁོང་གཉིས་པོ་ཁྱིམ་དུ་ཞུགས་རྗེས་འབྲུག་དར་གྱིས་ཁང་བུའི་ནང་གི་རིན་ཆེན་
ནོར་རྫས་དང་གཡང་ཊིའི་འཛིན་ཆས་ལ་སོགས་མཛེས་ཤིང་རྒྱས་སྤྲོས་ཆེ་བའི་རྣམ་
པ་དེ་མཐོང་དུས་ཧང་སང་བར་གྱུར། ཁོང་གཉིས་པོ་སྟན་ལ་ཁོད་མཚམས་ཟཱ་མན་
དྷས་རཱ་ཧུ་མན་ལ་འབོག་སྒྲིལ་འཁུར་ཤོག་ཅེས་བརྗོད།
རཱ་ཧུ་མན་གྱིས་འབོག་སྒྲིལ་ཞིག་ཁུར་ནས་ཕ་ཡི་མདུན་དུ་བཞག ཟཱ་མན་དྷས་
འབོག་སྒྲིལ་དེ་ལས་གསེར་སྲང་སྟོང་ཕྲག་རི་བའི་གྱོན་པ་ཞིག་བཏོན་ནས་ཁྱོད་གོས་
འདི་གྱོན་ཞེས་འབྲུག་དར་ལ་སྤྲད།
འབྲུག་དར་གྱིས་གོས་དེ་གྱོན་པ་ན་ཁོ་ནི་ཉམས་བཟང་ལྡན་པའི་མོ་རོ་ཀོའི་མི་
དྲག་གཉིས་སུ་མེད་པ་ཞིག་ཏུ་གྱུར། ཟཱ་མན་དྷས་གན་ལྡེ་ནས་ཟས་སྣ་མི་འདྲ་བ་བཅུ་
ཕྲག་བཞི་ཙམ་བཏོན་ནས་འབྲུག་དཪ་ལ་གསོལ་སྟོན་རྒྱས་པར་བཤམས་ཐོག མགྲོན་
ཁྱོད་ཟས་གང་འདོད་པ་བཞེས་ཤིག ད་དུང་ཁྱེད་བཞེས་འདོད་པ་གང་ཡོད་འཛེམས་
མེད་དུ་གསུངས་ཤིག ཁོ་བོས་འཕྲལ་དུ་ལེན་ཆོག་པ་ཡིན་ཞེས་བརྗོད།
འབྲུག་དར་ན་རེ། སྐུ་ཞབས་ཧཱ་ཁྲེ་ལགས། ཨཱ་ལཱ་ཚད་བཙུགས། ཁོ་བོ་ནི་ཟས་
རིགས་གང་ལའང་མི་དགའ་བ་མེད་པས། ཁྱེད་ཀྱིས་གང་གནང་བ་དེ་ཟ་འདོད་པ་
ཡིན་ཞེས་བརྗོད།
འབྲུག་དར་ཟཱ་མན་དྷའི་ཁྱིམ་དུ་ཉིན་ཞག་བཅུ་ཕྲག་གཉིས་ཙམ་སྡོད་པའི་རིང་
ཟཱ་མན་དྷས་འབྲུག་དཪ་མགྲོན་གྱི་མཆོག་ཏུ་བཀུར་ནས་ཉིན་ལྟར་གྱོན་པ་ཁ་གསར་
རེ་བརྗེ་བ་དང་། ཉིན་ལྟར་གན་ལྡེ་ནས་རོ་བཅུད་བཟང་བའི་ཟས་སྣ་འདྲ་མིན་སྣ་
ཚོགས་བཏོན་ནས་ཁོ་ལ་སྣེ་ལེན་བྱེད། བག་ཟན་དང༌། ཤ་རིགས། ཤིང་འབྲས་
སོགས་ཟས་རིགས་གང་དགོས་གན་ལྡེ་ནས་ཚེགས་མེད་དུ་འདོན་ཆོག་ཡོད།
121

༄༅།།མཚན་ཞག་སྟོང་གི་གཏམ་རྒྱུད།
ནོར་མཛོད་དུ་ཞུགས་ཐེངས་དང་པོ།
ཉིན་ཉེར་གཅིག་གི་ཉིན་མོ་ཟཱ་མན་དྷས་འབྲུག་དར་ལ་དེ་རིང་ནི་ཧྲེ་མེར་ཏེ་
རིལ་ནོར་མཛོད་འདོན་པའི་དུས་ཡིན་པས། ང་ཅག་ནོར་བུ་ལེན་དུ་འགྲོ་དགོས་ཞེས་
བརྗོད་ནས་ཁོང་གཉིས་པོ་འཁོར་གཡོག་དང་བཅས་མི་རེས་དྲེའུ་རེ་བཞོན་ཏེ་བསྐྱོད།
ཉིན་གུང་མཚམས་སུ་གྲོང་ཁྱེར་ཕྱི་རོལ་གྱི་གཙང་པོ་ཆེན་པོ་ཞིག་གི་འགྲམ་དུ་སླེབས།
ཟཱ་མན་དྷས་བཞོན་པ་ལས་བབས་ཏེ་གཡོག་གཉིས་པོར་གྲ་སྒྲིག་བྱེད་དགོས་པའི་ལན་
བརྡ་བཏང༌།
གཡོག་གཉིས་པོས་སྦྱིན་བདག་གི་བཀའ་བཞིན་དྲེའུ་རེ་བཞོན་ནས་སོ་སོར་
བསྐྱོད། ཡུད་ཙམ་སོང་བ་ན་གཡོག་གཅིག་གིས་རས་གུར་ཞིག་ཁུར་ནས་སླེབས་
བྱུང་བ་དེས་གུར་ཕུབ། ཅིག་ཤོས་དེས་མལ་སྟན་མལ་ཆས་དང་སྔས་མགོ་སོགས་
ཁུར་ཏེ་གུར་ཁྱིམ་ནང་མལ་བཅོས། ཡང་དེ་ནས་གཡོག་གཉིས་པོ་སོང་སྟེ་ཡུད་ཙམ་
ཞིག་ནས་ཉ་བླུགས་པའི་སྒམ་གཉིས་པོ་དང་གན་ལྡེ་ཁུར་ནས་སླེབས། ཟྭ་མན་དྷས་
འབྲུག་དར་རང་གི་འགྲམ་དེར་སྡོད་དུ་བཅུག་རྗེས་གན་ལྡེ་ནས་ཟས་རིགས་བཏོན་ཏེ་
མཉམ་དུ་བཟའ་བཏུང་བྱས། བཟའ་བཏུང་ཟིན་པ་དང་ཟཱ་མན་དྷས་ཉ་བླུགས་པའི་
སྒམ་ཆུང་དེ་བླངས་ནས་སྔགས་བཟླས་པ་ན་ཉ་དེ་གཉིས་པོ་མི་བཟོད་པར་ང་ཅག་
ཁྱེད་ཀྱི་བཀའ་བཞིན་སླེབས་ཡོད་པས། མངོན་ཤེས་ཅན་ཁྱེད་ཀྱིས་སྙིང་རྗེའི་ཡུལ་དུ་
དགོངས་པར་མཛོད་ཅིག་ཅེས་འོ་འབོད་བྱས། འོན་ཀྱང་ཟཱ་མན་དྷ་ནི་ཇི་མི་སྙམ་པར་
མུ་མཐུད་གཟུངས་སྔགས་བཟླས་པས་སྒམ་ཆུང་དེ་དུམ་བུར་གས་ནས་ཚལ་བུ་ཚལ་
122

འབྲུག་དཪ་དང་གཅེན་པོ་གཉིས་ཀྱི་གཏམ་རྒྱུད།
བུར་ནམ་མཁར་འཐོར་སོང་བས།ཉ་དེ་གཉིས་པོ་ལུས་ཐི་གུས་བཀྱིགས་པའི་མི་གཉིས་
སུ་གྱུར། མི་དེ་གཉིས་པོས་མངོན་ཤེས་ཅན་མཁྱེན་ནོ། ། ངེད་གཉིས་ལ་ཡིད་ཆེས་
མཛོད་ཅིག ཁྱེད་ཀྱིས་ངེད་གཉིས་ལ་ཆད་པ་ཇི་ལྟར་གཅོད་ཅེས་དྲིས།
ཟཱ་མན་དྷ་ན་རེ། བདག་གིས་ཁྱོད་གཉིས་མེ་ལ་བསྲེག ཡང་ན་ཁྱོད་གཉིས་
པོས་ཧྲེ་མེར་ཏེ་རིལ་ནོར་མཛོད་ཕྱེ་བའི་ཁས་ལེན་བྱེད་དགོས། མི་དེ་གཉིས་ན་རེ།
ང་ཅག་གིས་ནོར་མཛོད་འབྱེད་རྒྱུའི་ཁས་ལེན་ནོ། ། འོན་ཀྱང་ཁྱེད་ཀྱི་ཉ་པ་འབྲུག་
དར་འབོད་དགོས། ནོར་མཛོད་འདི་སྒོ་འབྱེད་པར་འབྲུག་དར་དགོས་པ་ཡིན། ནོར་
མཛོད་དེའི་ནང་ཨཱ་མེར་གྱི་བུ་འབྲུག་དར་མ་གཏོགས་གཞན་གྱི་འགྲོ་ནུས་པ་མ་ཡིན།
ཟྭ་མན་དྷས་ན་རེ། ཁྱོད་གཉིས་ཀྱིས་བརྗོད་པའི་མི་དེ་བདག་གིས་འདིར་ཁྲིད་
ནས་ཡོད། ཁོས་ཁྱོད་གཉིས་ཀྱི་གཏམ་ཉན་བཞིན་ཡོད་པ་མ་ཡིན་ནམ།
ཟཱ་མན་དྷས་མི་དེ་གཉིས་དང་ནོར་མཛོད་འདོན་རྒྱུའི་གྲོས་ཁ་བཅམ་རྗེས་ཁོང་
གཉིས་པོ་གློད། དེ་ནས་ཁོས་སྨྱུག་མ་ཞིག་གི་ཐོག་ཏུ་ཤེལ་དམར་པོ་ཞིག་བསྒྲོགས།
བསང་ཕོར་ནང་སོལ་བའི་མེ་རྡོག་འགའ་བླུགས། ལག་ནང་སྤོས་དཀར་གྱི་བདུག་
པ་ཁུར་ནས་འབྲུག་དར་ལ་ད་ནི་བདག་གིས་གཟུངས་སྔགས་བཟླ་བ་དང་སྤོས་
དཀར་བདུག་པར་བྱ་རྒྱུ་ཡིན་པས། ཁྱོད་ཀྱིས་བདག་ལ་གཏམ་བརྗོད་པར་མི་བྱེད།
གཟུངས་སྔགས་འདོན་སྐབས་གཏམ་ཤོར་ན་གཟུངས་སྔགས་ཉམས་འགྲོ་བ་ཡིན། ད་
ནི་བདག་གིས་ཁྱོད་ལ་ནོར་མཛོད་དུ་ཞུགས་པའི་ཐབས་སློབ་ཅེས་བརྗོད།
འབྲུག་དར་ན་རེ། བདག་གིས་ཇི་ལྟར་བྱེད་དགོས་སམ་ཞེས་དྲིས།
ཟཱ་མན་དྷ་ན་རེ། ཁྱོད་ལེགས་པར་ཉོན། བདག་གིས་གཟུངས་སྔགས་བཟླས་
ནས་སྤོས་དཀར་བདུག་པའི་ཚེ་གཙང་པོའི་ཆུ་བོ་རྣམས་བསྐམས་ནས་ཁྱོད་ཀྱི་མིག་
ལམ་དུ་གྲོང་ཁྱེར་གྱི་སྒོ་མོ་ཆེ་དང་འདྲ་བའི་སྒོ་འབོར་ཨ་ལོང་གཉིས་ལྡན་གྱི་གསེར་གྱི་
123

༄༅།།མཚན་ཞག་སྟོང་གི་གཏམ་རྒྱུད།
སྒོ་ཆེན་ཞིག་འཆར་ཡོང་བས། ཁྱོད་ཀྱིས་ག་ལེར་ལན་གཅིག་རྡུངས། ཡུད་ཙམ་སོང་
བ་ན་སྔར་ལས་གཤེད་ཅུང་ཆེ་བས་ལན་གཅིག་རྡུངས། དེ་ནས་ཡུད་ཙམ་སོང་བ་ན་
ལན་གསུམ་པ་བར་མེད་དུ་རྡུང། སྦུག་ཏུ་ཡོད་པའི་མི་རྣམས་ཀྱིས་སྲུང་སྔགས་བཟློག་
པ་མ་རྟོགས་པར། སྦུག་ནས་སྒོ་རྡུང་མཁན་སུ་ཡིན་ནམ་ཞེས་འདྲི། སྐབས་དེར་ཁྱོད་
ཀྱིས་བདག་ནི་ཉ་པ་འབྲུག་དར་ཨི་པན་ཨཱ་མེར་ཡིན་ཞེས་བརྗོད་ན་སྒེ་ཕྱེ་ནས་ལག་
ཏུ་རལ་གྲི་འཆང་བའི་སྐྱེ་བོ་ཞིག་གིས་ཁྱོད་འབྲུག་དར་ཡིན་ན་སྐེ་ཚུར་རྐྱོང་ཤོག ཁོ་
བོས་ཁྱོད་ཀྱི་མགོ་བོ་འབྲེག་ཅེས་བརྗོད། སྐབས་དེར་ཁྱོད་ཀྱིས་སྐེ་བརྐྱངས་ནས་མགོ་
བོ་འབྲེག་ཏུ་བཅུག སྐྱེ་བོ་དེས་ཁྱོད་ཀྱི་སྐེ་ལ་རལ་གྲི་རྒྱག་པ་དང་དུས་གཅིག་ཏུ་ཁོ་
པ་རང་གི་མགོ་བོ་ས་ལ་ལྷུངས་ནས་འགྱེལ་འགྲོ་བ་ལས་ཁྱོད་ལ་ཉེན་དང་སྡུག་བསྔལ་
གང་ཡང་མི་ཡོང་བས་ཁོའི་འདོད་པ་ལྟར་གྱིས། གལ་ཏེ་སྐབས་དེར་ཁྱོད་ཀྱིས་ཁོ་
དང་འཐབ་ཚེ། ཁྱོད་ཕ་རོལ་པོའི་ལག་ཏུ་འཆི་རྒྱུ་ལས་མ་འདས།
ཁྱོད་སྒོ་སྲུང་དང་པོའི་སྲུང་སྔགས་བཟློག་རྗེས་མུ་མཐུད་སོང་ནས་སྒོ་གཉིས་པ་
དེ་བརྡུངས་ན་རྟ་ཕོ་བཅིབས་ཤིང་། ལག་ཏུ་མདུང་རིང་ཐོགས་པའི་དཔའ་རྒོད་ཅིག་
ཡོང་ནས་ཁྱོད་ལ་ས་འདི་ནི་ལྷ་མི་ཀུན་ཡོང་མི་ཐུབ་པའི་གནས་ཡིན་ན། ཁྱོད་སུ་ཞིག་
གིས་འདིར་ཁྲིད་ཅེས་བརྗོད་པ་དང་ཁྱོད་ལ་མདུང་མོ་སྣུན་པར་ཡོང་བས། ཁྱོད་ཀྱིས་
འབྲང་བསྟན་ནས་མདུང་མོ་གཟེད། ཁོས་ཁྱོད་ལ་མདུང་མོ་སྣུན་པ་དང་དུས་གཅིག་
ཏུ་ཁོ་རྟ་ལས་ལྷུངས་ཏེ་འཆི་འགྲོ་བ་ཡིན། སྐབས་དེར་ཁྱོད་ཀྱིས་ཁོ་དང་འཐབ་ཚེ་ཕ་
རོལ་པོས་མདུང་མོ་བསྣུན་ཏེ་ཁྱོད་གསོད་པ་ཡིན།
དེ་ནས་ཁྱོད་མུ་མཐུད་སོང་སྟེ་སྒོ་གསུམ་པ་དེ་བརྡུངས་ན་ལག་ཏུ་བརྡ་གཞུ་
བཟུང་བའི་མི་ཞིག་གིས་སྒོ་ཕྱེ་ནས་ཁྱོད་ལ་མདའ་མོ་འཕེན་པར་བྱེད་པ་ན། ཁྱོད་
ཀྱིས་བྲང་བསྟན་ནས་མདའ་མོ་གཟེད། དེ་ཡང་མདའ་མོ་འཕེན་པ་དང་དུས་གཅིག་
124

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ཏུ་འགྱེལ་ནས་འཆི་འགྲོ་བ་ཡིན། སྐབས་དེར་ཁྱོད་ཀྱིས་ཁོ་དང་འཐབ་ཚེ་ཕ་རོལ་པོས་
མདའ་མོ་འཕངས་ཏེ་ཁྱོད་གསོད་པ་ཡིན།
དེ་ནས་ཁྱོད་མུ་མཐུད་སོང་སྟེ་སྒོ་བཞི་པ་བརྡུངས་པ་ན། སྒོ་རང་བཞིན་གྱིས་བྱེ་
བ་དང་གཅན་གཟན་ཤིན་ཏུ་གཏུམ་པོ་ཞིག་མཆེ་བ་གཙིགས་ནས་ཁྱོད་ཟ་བར་ཡོང་།
སྐབས་དེར་ཁྱོད་འཇིགས་མི་རུང་ལ་བྲོས་ཀྱང་མི་རུང་། ཁོ་འགྲམ་དུ་སླེབས་པ་དང་
ཁྱོད་ཀྱི་ལག་ཁོ་ལ་གཏད་ན་ཁོ་དེ་མར་འཆི་འགྲོ་བས། ཁྱོད་ལ་ཅི་ཡང་མི་གནོད། དེ་
ནས་ཁྱོད་མུ་མཐུད་སོང་སྟེ་སྒོ་ལྔ་པ་དེ་བརྡུངས་པ་ན། ཕོ་བྲན་ནག་པོ་ཞིག་ཡོང་
ནས་ཁྱོད་སུ་ཡིན་ནམ་ཞེས་འདྲི། སྐབས་དེར་ཁྱོད་ཀྱིས་བདག་འབྲུག་དར་ཡིན་ཞེས་
བརྗོད། སྐྱེ་བོ་དེས་ཁྱོད་འབྲུག་དར་ཡིན་ན་སྒོ་དྲུག་པ་འབྱེད་ལ་སོང་ཞེས་ཟེར་བས།
ཁྱོད་སྒོ་དྲུག་པ་དེའི་མདུན་དུ་སོང་ནས་ཡེ་ཤུ་མཁྱེན་ནོ། ། ཁྱོད་ཀྱིས་མུ་ཞི་སྒོ་འབྱེད་
ལ་གཏོང་བར་མཛོད་ཅེས་བརྗོད་པ་ན། སྒོ་རང་བཞིན་བྱེ་ཡོང་བས་ཁྱོད་ནང་དུ་
སོང་། སྒོའི་གཡས་གཡོན་དུ་ཡང་དུག་སྦྲུལ་ཤིན་ཏུ་ཆེ་བ་རེ་ཡོད་པ་དེ་གཉིས་པོས་
ཁ་ཆེན་གདངས་ནས་ཁྱོད་ཟ་བར་ཡོང་བས། དེའི་ཚེ་ཁྱོད་ཀྱིས་ལག་རེ་སྦྲུལ་རེའི་ཁ་
ལ་བཏབ་ན་དེ་མར་སྦྲུལ་གདུག་པ་ཅན་དེ་གཉིས་འཆི་འགྲོ་བ་ཡིན། གལ་ཏེ་སྐབས་
དེར་ཁྱོད་ཀྱིས་སྦྲུལ་དང་འཐབ་ཚེ་ཁྱོད་སྦྲུལ་དེ་གཉིས་པོས་ཟ་བར་ངེས།
དེ་ནས་ཁྱོད་མུ་མཐུད་སོང་སྟེ་སྒོ་བདུན་པ་བརྡུངས་པ་ན། ཁྱོད་ཀྱི་སྐྱེད་མ་སྒོ་
འབྱེད་པར་ཡོང་ནས་བདག་གི་བུ་ཁྱོད་ཡོང་བ་ལེགས་སོ།། ཁྱོད་མ་ཡི་འགྲམ་འདིར་
ཤོག མས་ཁྱོད་ལ་སྨོན་ལམ་འདེབས་ཞེས་ཟེར་བ་ཡིན། སྐབས་དེར་ཁྱོད་ཀྱིས་མ་
ཁྱོད་རྒྱང་དུ་བསྡད་ནས་གོས་རྣམས་ཕུད་ཅིག་བརྗོད། ཁྱོད་ཀྱི་སྐྱེད་མས་བདག་ནི་
ཁྱོད་ཀྱི་མ་ཡིན་ན། ཁྱོད་ཀྱིས་ཁོ་མོ་ལུས་གཅེར་བུ་གཏོང་ཕོད་དམ་ཞེས་བརྗོད་སྲིད།
སྐབས་དེར་ཁྱོད་ཀྱིས་མ་ཁྱོད་གོས་མ་ཕུད་ན་ཁྱོད་གསོད་ཅེས་བརྗོད་པ་དང་ཆབས་
125

༄༅།།མཚན་ཞག་སྟོང་གི་གཏམ་རྒྱུད།
གཅིག་ཏུ་ཁྱོད་ཀྱི་གཡས་ཕྱོགས་གྱང་ངོས་སུ་རལ་གྲི་ཞིག་བཀལ་ཡོད་པ་དེ་བླངས་ཏེ་
མ་ཡི་གོས་རྣམས་འབུད་དུ་འཇུག་དགོས། དེའི་དུས་སུ་མོས་ཁ་སྙན་འདྲ་ཆགས་ཀྱིས་
ཞུ་བ་འཐེན་ནས་ཁྱོད་རྫུན་གྱིས་བསླུ་སྲིད་པས། ཁྱོད་ཀྱིས་ཡ་ང་སྙིང་རྗེ་གཏན་ནས་
བྱེད་མི་རུང༌། མོས་གོས་སྣ་རེ་རེ་བཞིན་འབུད་པའི་སྐབས་སུ་ཁྱོད་ཀྱིས་ཚ་འདེད་
འར་འཇུན་གྱིས་ལུས་གཅེར་བུར་བཏང་ནས་ས་ལ་འགྱེལ་འཇུག་དགོས། དེ་ལྟར་བྱས་
ན་རྫུ་འཕྲུལ་དང་སྲུང་སྔགས་རྣམས་བཟློག་ནས་ཁྱོད་ཀྱི་ལུས་སྲོག་ལ་མི་གནོད་པར་
ཁྱོད་ནོར་མཛོད་དུ་ཞུགས་ཐུབ་པ་ཡིན། ནོར་མཛོད་དུ་གསེར་དངུལ་ནོར་གྱི་བདོག་
པ་བྱུར་བུར་བཀང་ནས་ཡོད་པ་ཁྱོད་དེ་རྣམས་ལ་སྲེད་མི་རུང༌། དེ་བས་ནོར་མཛོད་
ཀྱི་ཐད་ཐོད་དུ་གསང་ཁང་ཞིག་ཡོད་པ་དེའི་སྒོ་མོ་ཡོལ་བས་བཅད་ནས་ཡོད་པ་དེ་
བཤུས་ན་མངོན་ཤེས་ཅན་ཧྲེ་མེར་ཏེ་རིལ་ཞེས་པ་དེ་གསེར་གྱི་མལ་ཁྲི་ཞིག་གི་ཐོག་ཏུ་
ཉལ་ནས་ཡོད་པ་དང་། དེའི་དཔྲལ་བར་འོད་དཀར་འཕྲོ་བའི་ཟླ་བའི་གཟུགས་ཅན་
གྱི་དངོས་པོ་ཞིག་ཡོད་པ་དེ་ནི་ངོ་མཚར་ཆེ་བའི་མེ་ལོང་དེ་ཡིན། ཁོའི་ལུས་ལ་རལ་
གྲི་ཞིག་བཏགས་ནས་ཡོད་པ་དང་། ལག་གི་སོར་མོར་མཛུབ་རྒྱུས་བསྐོན་པ། སྐེ་
རྒྱན་ཐོག་སྨན་བུམ་བསྒྲོགས་ནས་ཡོད་པ་བཅས་ཁྱད་ནོར་བཞི་པོ་དེ་རྣམས་ཁྱོད་ཀྱིས་
མ་ལུས་པ་ལེན་དགོས་ལ། བདག་གི་བཤད་པའི་བྱ་བའི་རིམ་པ་རྣམས་ཁྱོད་ཀྱིས་མ་
བརྗེད་སྙིང་དབུས་སུ་ཞོག་ཅིགག བདག་གིས་བཤད་པ་ཇི་བཞིན་ཁྱོད་ཀྱིས་འགལ་མེད་
འབད་སྒྲུབ་ཐུབ་ཚེ་ཁྱོད་ལ་གུན་དང་བློ་འགྱོད་མི་ཡོང་ཞེས་བརྗོད།
ཟཱ་མན་དྷས་རང་གི་མངག་བྱ་རྣམས་ཡང་བསྐོར་བསྐྱར་བསྐོར་གྱིས་འབྲུག་
དར་གྱི་བློ་ལ་མ་ངེས་བར་ནན་བསྟུད་དུ་བཤད། འབྲུག་དར་གྱིས་ཁྱེད་ཀྱི་མངག་བྱ་
རྣམས་བདག་གིས་གསལ་བར་ངེས་མོད། འོན་ཀྱང་ཁྱེད་ཀྱིས་བརྗོད་པའི་ངན་སྔགས་
རྫུ་འཕྲུལ་དེ་རྣམས་སུ་ཡིས་ཟློག་ནུས་སམ། སྐྱི་གཡའ་བའི་འཇིགས་སྣང་དེ་དག་སུ་
126

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ཡིས་བཟོད་ནུས་སམ་ཞེས་བརྗོད།
ཟྭ་མན་དྷ་ན་རེ། ཁྱོད་སྐྲག་མི་དགོས། དེ་དག་ནི་སེམས་སྟོང་འབའ་ཞིག་ཏུ་
མཆིས།
འབྲུག་དར་ན་རེ། དེ་ལྟར་ལགས་ན། ཐམས་ཅད་ཨཱ་ལཱར་སྐྱབས་བཅོལ་རྒྱུ་རེད།
དེ་ནས་ཟཱ་མན་དྷས་སྤོས་དཀར་བདུག་ཅིང་གཟུངས་སྔངས་བཟླས་པ་ན། གཙང་ཆུ་
རྣམས་རིམ་གྱིས་བསྐམས་ནས་གཙང་གཞུང་དུ་ནོར་མཛོད་ཀྱི་རྒྱལ་སྒོ་ཐོན། འབྲུག་
དར་གྱིས་རྒྱལ་སྒོའི་འགྲམ་དུ་སོང་ནས་ལན་གཅིག་བརྡུངས་པ་ན། དེའི་སྦུག་ཏུ་ཡོད་
པའི་མི་རྣམས་ཀྱིས་སྲུང་སྔགས་བཟློག་པ་མ་རྟོགས་པར་སྒོ་རྡུང་མི་སུ་ཡིན་ནམ་ཞེས་
དྲིས། འབྲུག་དར་གྱིས་བདག་འབྲུག་དར་ཨི་པན་ཨཱ་མེར་ཡིན་ཞེས་བརྗོད། རྒྱལ་སྒོ་
བྱེ་བ་དང་ལག་ཏུ་རལ་གྲི་ཐོགས་པའི་སྐྱེ་བོ་ཞིག་ཐོན་ནས་རལ་གྲི་ཕྱར་ཏེ་ཁྱོད་ཀྱི་སྐེ་
ཚུར་རྐྱོངས་ཤོག་ཅེས་བརྗོད་པ་ན། འབྲུག་དར་གྱིས་སྐེ་བརྐྱངས་པ་དང་མི་དེས་རལ་
གྲི་བསྣུན་བྱུང་བས་ཁོ་པ་རང་ཉིད་མགོ་བོ་ས་ལ་ལྷུངས་ནས་འཆི། དེ་ལྟར་སྒོ་གཉིས་
པ་ནས་སྒོ་བདུན་པ་བར་གྱི་སྲུང་སྔགས་རྣམས་བཟློག་ཐུབ་པ་བྱུང་། མཐར་ཁོའི་སྐྱེད་
མ་ཡོང་ནས་བུ་ཁྱོད་བདེའམ་ཞེས་བརྗོད།
འབྲུག་དར་ན་རེ། ཁྱོད་སུ་ཡིན་ནམ།མ་ན་རེ། བདག་ནི་ཁྱོད་ཀྱི་དྲིན་ཆེན་སྐྱེད་
མ་ཡིན། ཁྱོད་བདག་གི་ལུས་ལ་ཟླ་བ་དགུ་ཙམ་བསྡད་ནས་སྐྱེས།
འབྲུག་དར་ན་རེ། ཁྱོད་ལུས་ཀྱི་གོས་རྣམས་ཕུད་ཅིག
མ་ན་རེ། ཁྱོད་ནི་བདག་གི་ལུས་སྐྱེས་ཀྱི་བུ་ཡིན་པས། ཁྱོད་ཀྱིས་བདག་ལུས་
གཅེར་བུར་འདོན་པ་ཅི་ཡིན།
འབྲུག་དར་ན་རེ། ཁྱོད་ལུས་གོས་རྣམས་མ་ཕུད་ན་བདག་གིས་ཁྱོད་གསོད་
ཅིག་ཅེས་བརྗོད་ནས་རལ་གྲི་བཤམས།
127

༄༅།།མཚན་ཞག་སྟོང་གི་གཏམ་རྒྱུད།
དེ་ལྟར་ཁོང་གཉིས་པོ་ལབ་བརྗོད་མང་དུ་ཐུག་ཅིང་འབྲུག་དར་གྱིས་མོ་ལ་ཚ་
འདེད་འར་འཇུན་བྱས་མཐར་མོས་གོས་སྣེ་གཅིག་ཕུད། ཡང་འབྲུག་དར་གྱིས་མོ་ལ་
གོས་ལྷག་མ་རྣམས་འཕྲལ་དུ་འབུད་དགོས་པ་དང༌། མ་ཕུད་ན་གསོད་རྒྱུའི་སྡིག་
ར་སྤྲད་པས། མོས་གོས་རེ་རེ་བཞིན་ཕུད་ནས་མཐར་ལུས་ལ་གོས་སྣ་གཅིག་ལས་
མ་ལྷག་པའི་མཚམས་སུ་མ་དེས་བདག་གིས་ཁྱོད་ཆུང་ནས་གསོས་པ་དོན་མེད་དུ་
མཆིས། ཁྱོད་ཀྱིས་མ་ལ་ངན་འདི་ལྟར་བྱེད་པ་ཁྱོད་ངོ་ཚ་ཞེ་ཁྲེལ་མེད་པ་ཡིན་ནམ།
ཁྱོད་སེམས་རྒྱུད་རྡོ་ལྟར་མཁྲེགས་སམ་ཞེས་བརྗོད།
འབྲུག་དར་ན་རེ། ཁྱོད་ཀྱིས་བཤད་པ་བདེན།
ཁྱོད་གོས་གཅིག་པུ་དེ་འབུད་མི་དགོས།
འབྲུག་དར་གྱི་གཏམ་མཇུག་འགྲིལ་མ་ཐག་མོས་ཁོས་བཤད་པ་ནོར་སོང་བ་
རེད། ཁྱོད་ཅག་གིས་ཁོ་རྡུང་བར་གྱིས་ཤིག་ཅེས་བརྗོད་པ་དང་དེ་མར་ནོར་མཛོད་
དེའི་ནང་དུ་ཡོད་པའི་བྲན་འཁོར་རྣམས་དུས་གཅིག་ཏུ་རྒྱུག་ཡོང་ནས་འབྲུག་དར་ལ་
ཚེ་གང་བརྗེད་པར་དཀའ་བའི་ཉེས་རྡུང་དྲག་པོ་བཏང་རྗེས་ཕྱི་ལ་བསྐྱུར་ནས་ནོར་
མཛོད་སྒོ་བརྒྱབ།
ནོར་མཛོད་དུ་ཞུགས་ཐེངས་གཉིས་པ།
འབྲུག་དཪ་ནོར་མཛོད་ཀྱི་ཕྱི་ལ་བསྐྱུར་བ་ན་ཟཱ་མན་དྷས་མྱུར་བར་སོང་ནས་ཁོ་
སྐྱོབ་པའི་ཚེ་ན། གཙང་པོ་དེ་ཡང་རབ་ཏུ་རྒྱས་ནས་ཆུ་སྨྱོན་ལང་ལོང་དུ་རྒྱུག ཟྭ་
མན་དྷས་ཟམ་མི་ཆད་པར་གཟུངས་སྔགས་བཟླས་ནས་འབྲུག་དར་བརྒྱལ་བ་ལས་
128

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
གསོས་མཚམས་ཁྱོད་ཅི་བྱས་པ་ཡིན་ནམ་ཞེས་དྲིས།
འབྲུག་དར་ན་རེ། བདག་གིས་འགག་ཐམས་ཅད་བརྒལ་ཏེ་རང་གི་སྐྱེད་མའི་
འགྲམ་དུ་སླེབས་པ་ན། མས་བདག་ལ་ལབ་བརྗོད་མང་དུ་བྱས་ནས་ཡུན་རིང་ལུས།
འོན་ཀྱང་བདག་གི་མོ་ལ་ལུས་གོས་རྣམས་གཙང་མ་འབུད་དགོས་པའི་ཐ་འདེད་བྱས་
མཐར་མོས་གོས་སྣ་གཅིག་ལས་མ་ལྷག་པ་ཕུད་རྗེས་བདག་ལ་ཁྱོད་སྐྱེད་མར་བརྙས་
བཅོས་འདི་འདྲ་བྱེད་མི་རུང་ཞེས་བརྗོད་བྱུང་བས། བདག་ནི་སྙིང་རྗེས་མི་བཟོད་
པར་གོས་གྱི་མཐའ་མ་དེ་འབུད་མི་དགོས་པ་བྱས་པར་བརྟེན། མས་ཁོས་ནོར་སོང་
བ་རེད། ཁྱོད་ཅག་གིས་ཁོ་རྡུང་བར་གྱིས་ཤིག་ཅེས་བརྗོད་པ་དང༌། གང་ཡོང་མི་
ཤེས་པའི་སྐྱེ་བོ་མང་པོ་དུས་གཅིག་ཏུ་འཛོམས་ནས་བདག་འཆི་ལ་ཁད་དུ་བརྡུངས་
རྗེས་ནོར་མཛོད་ཀྱི་ཕྱི་ལ་བསྐྱུར་བས་ཁོ་བོ་དྲན་མེད་དུ་སོང༌།
ཟཱ་མན་དྷ་ན་རེ། བདག་གིས་ཁྱོད་ལ་ཁོ་བོའི་ངག་བཀོད་ལས་འགལ་མི་རུང་
བའི་མངག་བྱ་ནན་བསྟུད་དུ་བྱས་པ་མ་ཡིན་ནམ། ད་ནི་ཁྱོད་ཀྱིས་བདག་ལ་ལས་
རྙོག་ཆེན་པོ་བཟོས་པ་མ་ཟད། ཁྱོད་རང་ལ་ཡང་རྙོག་དྲ་ཆེན་པོ་བཟོས་པ་རེད།
གལ་ཏེ་སྐབས་དེར་མོས་གོས་ཆ་ཚང་བ་ཕུད་ཡོད་ན་བདག་ཚོའི་བསམ་དོན་འགྲུབ་
པ་རེད། ད་ནི་འདི་ལོ་ཁྱོད་བདག་གི་ཁྱིམ་དུ་བསྡད་ནས་ཕྱི་ལོ་ད་ཚོད་ལ་ནོར་མཛོད་
འདོན་པར་འགྲོ་དགོས་པ་རེད་ཅེས་བརྗོད།
འབྲུག་དར་ནི་ཟཱ་མན་དྷའི་ཁྱིམ་དུ་བསྡད་ནས་ཉིན་ལྟར་བཟའ་བཏུང་བཟང་
པོར་སྤྱོད་པ་དང་ཉིན་ལྟར་གོས་བཟང་རེ་བརྗེས་ནས་བདེ་ཞིང་སྐྱིད་པའི་གནས་ལ་
རོལ། དེ་ལྟར་ཚོར་མེད་ཀྱི་ངང་ནས་དུས་ཡུན་ལོ་གཅིག་ཙམ་སོང་བའི་ཉིན་ཞིག་ཟཱ་
མན་དྷས་འབྲུག་དར་ལ་ང་ཅག་གིས་རིང་མོ་ཉིད་ནས་བསྒུགས་པའི་དུས་ལ་སླེབས་
པས། ད་ནི་ངེད་གཉིས་ནོར་མཛོད་འདོན་པར་འགྲོ་དགོས་པ་ཡིན་ཞེས་བརྗོད།
129

༄༅།།མཚན་ཞག་སྟོང་གི་གཏམ་རྒྱུད།
འབྲུག་དར་གྱིས་ལེགས་སོ།། ཞེས་བརྗོད་ནས་ཟཱ་མན་དྷ་མཉམ་དུ་འཁོར་གཡོག་
དང་བཅས་ཏེ་དྲེའུ་བཞོན་ནས་གྲོང་ཁྱེར་ཕྱི་རོལ་གྱི་གཙང་འགྲམ་དུ་བསྐྱོད། འཁོར་
གཡོག་གིས་སྡོད་གུར་ཕུབ་ཅིང་མལ་བཅོས། ཟཱ་མན་དྷས་གན་ལྡེ་ནས་ཟས་བཏོན་
ཏེ་གཉིས་ཀ་བཟའ་བཏུང་ཚིམ་པར་བྱས་རྗེས་ཟཱ་མན་དྷས་སྨྱུག་མའི་ཐོག་ཤེལ་དམར་
པོ་བསྒྲོགས་པ་དང་སྤོས་དཀར་བདུག་རྗེས་བདག་གིས་ཁྱོད་ལ་མངག་བྱ་བྱེད་ཅེས་
བརྗོད།
འབྲུག་དར་ན་རེ། སྐུ་ཞབས་ཧཱ་ཁྲེ་ལགས། སྔར་ཁོ་བོས་ཉེས་རྡུང་དྲག་པོ་དེ་ལྟ་
བུ་གཟེད་པས་ཁྱེད་ཀྱི་མངགས་གཏམ་རྣམས་ག་ལ་བརྗེད་སྲིད།
ཟཱ་མན་དྷ་ན་རེ། དེ་ལྟར་ན་ཁོ་བོའི་མངགས་གཏམ་རྣམས་ཁྱོད་ཀྱི་བློ་ལ་ངེས་
ཡོད་ཤག་རེད།
འབྲུག་དར་ན་རེ། བདག་གི་བློ་ལ་གསལ་བར་ངེས་ནས་ཡོད།
ཟཱ་མན་དྷ་ན་རེ། ཁྱོད་རང་སྲོག་ལ་གཅེས་དགོས། བུད་མེད་དེ་ཁྱོད་ཀྱི་མ་ཡིན་
བསམ་མི་རུང་། མོ་ནི་ཁྱོད་ཀྱི་མ་ལ་སྤྲུལ་པའི་སེམས་སྟོང་ཞིག་རེད། དེས་ཁྱོད་ཀྱིས་
ནོར་མཛོད་འདོན་རྒྱུར་འགོག་རྐྱེན་བཟོ་བ་རེད། སྟབས་ལེགས་པར་ན་ནིང་ཁྱོད་
སྲོག་མགོ་ཐོན་ཙམ་བྱུང་ཡང་འདི་ལོ་སླར་ཡང་འཕྱུགས་སོང་ན་ཁྱོད་འཆི་རྒྱུ་ལས་མ་
འདས།
འབྲུག་དར་ན་རེ། ད་ཐེངས་འཕྱུགས་སོང་ན་འདྲེ་དེས་ཁོ་བོ་གསོད་དུ་བཅུག
ཟཱ་མན་དྷས་སྤོས་དཀར་བདུག་ནས་གཟུངས་སྔགས་བཟླས་པ་ན་གཙང་པོའི་
ཆུ་རྣམས་བསྐམས། འབྲུག་དར་གྱིས་ནོར་མཛོད་ཀྱི་སྒོ་བརྡུངས་པ་དང་སྒོ་བྱེ། ཁོས་
སྒོ་སྲུང་རེ་རེ་བཞིན་བཏུལ་ནས་མཐར་སྒོ་སྲུང་བདུན་པ་རང་གི་སྐྱེད་མའི་འགྲམ་དུ་
སླེབས་པ་ན་སྐྱེད་མས་བདག་གི་བུ། ཁྱོད་བདེའམ་ཞེས་བརྗོད།
:(130

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
འབྲུག་དར་གྱིས་བདག་ནི་ཁྱོད་ཀྱི་བུ་མ་ཡིན། འདྲེ་མོ་ཁྱོད་ལུས་གོས་རྣམས་
མྱུར་བར་ཕུད་ཅིག་ཅེས་བརྗོད།
བུད་མེད་དེས་གོས་སྣ་རེ་རེ་བཞིན་ཕུད་ནས་མཐར་ལུས་ཐོག་ཏུ་གོས་སྣ་རྐྱང་པ་
གཅིག་ལས་མ་ལྷག་པའི་མཚམས་སུ་འབྲུག་དར་གྱིས་འདྲེ་མོ་ཁྱོད་ལུས་གོས་ཆ་ཚང་
བ་ཕུད་ཅིག ཅེས་བརྗོད་ནས་སྡིགས་ར་བསྐུལ་བས་མོ་བྱ་ཐབས་ཟད་དེ་ལུས་གོས་
མཐའ་མ་དེ་ཕུད་པ་དང་རོ་ཁོག་ཏུ་གྱུར་ནས་ས་ལ་འགྱེལ། འབྲུག་དར་ནོར་མཛོད་
སྦུག་ཏུ་ཞུགས་སོང་བ་ན་དེ་གར་གསེར་དངུལ་རིན་ཆེན་གྱི་བདོག་པ་བྱུར་བུར་སྤུངས་
ནས་ཡོད་པ་དེ་དག་ལ་འདྲེན་བྱེད་ཀྱི་ཟུར་ཙམ་ཡང་མི་གཡོ་བར་ཐད་ཀར་གསང་
ཁང་སྦུག་ཏུ་རྒྱུག་སོང་བ་ན་མངོན་ཤེས་ཅན་ཧྲེ་མེར་ཏེ་རིལ་དེ་གར་མལ་ཁྲི་ཞིག་གི་
ཐོག་ཏུ་ཉལ་ནས་ཡོད་པ་རལ་གྲི་སྐེད་པར་གཟེར་ཞིང་། མཛུབ་རྒྱུས་ལག་ཏུ་བསྐོན།
སྨན་བུམ་བྲང་དུ་བཏགས། མེ་ལོང་དཔྲལ་བར་བཅིངས་ནས་ཡོད་པས་འབྲུག་དར་
གྱིས་དེའི་འགྲམ་དུ་སོང་སྟེ་ཁོའི་ལུས་ནས་རལ་གྲི་དང༌། སྨན་བུམ། མཛུབ་རྒྱུས། མེ་
ལོང་བཅས་ཁྱད་ནོར་བཞི་པོ་དེ་བླངས་ཏེ་མྱུར་སྟབས་ཀྱིས་གསང་ཁང་ནས་བྲོས་ཡོང་
བས། འཁོར་གཡོག་རྣམས་ཀྱིས་འབྲུག་དར། ཁྱོད་བསམ་དོན་ཆོས་བཞིན་འགྲུབ་
པར་བཀྲ་ཤིས་བདེ་ལེགས་ཡོད་དོ་ཞེས་དགའ་འབོད་བྱས།
འབྲུག་དར་ནི་དགའ་འབོད་ཀྱི་ཁྲོད་དུ་ནོར་མཛོད་ལས་ཕྱིར་ཐོན་ཏེ་ཟཱ་མན་
དྷའི་འགྲམ་དུ་ཡོང་། ཟྭ་མན་དྷས་གཟུངས་སྔགས་འདོན་མཚམས་ཞག་པ་དང་
བདུག་པ་ཡང་བདུག་མཚམས་ཞག་དེ་ཡར་ལངས་ནས་འབྲུག་དར་དང་ཕན་ཚུན་
དགའ་བའི་འཐམ་འཁྱུད་བྱས་པ་དང༌། ཁྱད་ནོར་བཞི་པོ་རྩིས་བླངས་རྗེས་འཁོར་
གཡོག་གཉིས་པོ་ནས་སྡོད་གུར་དང་མལ་གོས་རྣམས་བསྡུས་ཤིང་། བཞོན་པ་དྲེའུ་
གཉིས་ཁྲིད་ནས་ཁོང་བཞི་པོ་རང་ཡུལ་དུ་ལོག
131

༄༅།།མཚན་ཞག་སྟོང་གི་གཏམ་རྒྱུད།
འབྲུག་དར་ནོར་དངོས་གྱ་ནོམ་ཁུར་ནས་རང་ཡུལ་དུ་ལོག་པ།
ཁྱིམ་དུ་འབྱོར་མཚམས་ཟྭ་མན་དྷས་གན་ལྡེ་ལས་བཟའ་བཏུང་འདྲ་མིན་སྣ་
ཚོགས་བཏོན་ཏེ་འབྲུག་དར་ལ་གསོལ་སྟོན་རྒྱས་པར་བཤམས་ནས་གཉིས་ཀ་བཟའ་
བཏུང་ཚིམ་པར་སྤྱད་རྗེས་བཟས་ལྷག་རྣམས་བསྐྱུར་ནས་སྡེར་མ་དང་ཡོལ་གོ་རྣམས་
གན་ལྡེར་བླུགས། དེ་ནས་ཟྭ་མན་དྷས་འབྲུག་དར་ལ་ཁྱོད་ཀྱིས་ང་ཅག་གི་དོན་དུ་
རང་ཡུལ་བཞག་ནས་བདག་ལ་རོགས་རམ་བྱེད་ལ་ཡོང་བས། ང་ཅག་གིས་ཁྱོད་ཀྱི་
དྲིན་ཅི་ནས་ཀྱང་གཟོ་བར་བྱེད་དགོས་ན་ཁྱོད་གང་དགོས་པ་བདག་ལ་འཛེམས་མེད་
དུ་ཤོད་ཅིག ང་ཅག་གིས་ཁྱོད་ཀྱི་འདོད་པ་ཇི་བཞིན་དུ་སྒྲུབ་བོ་ཞེས་བརྗོད།
འབྲུག་དར་ན་རེ། ཁྱེད་ཀྱི་གན་ལྡེ་བདག་ལ་སྦྱིན།
ཟཱ་མན་དྷ་ན་རེ། བདག་གིས་གན་ལྡེ་ཁྱོད་ལ་སྦྱིན། ད་དུང་ཁྱོད་ལ་གང་དགོས་
པ་ང་ཅག་གིས་སྦྱིན། གན་ལྡེ་འདི་ཡིས་ཁྱོད་ལ་བཟའ་བཏུང་གི་དགོས་པ་བསྐོང་བ་
ཙམ་ལས་གཞན་གྱི་ཕན་པ་མེད། ཁྱོད་ས་ཐག་རིང་པོ་ནས་འདིར་ཡོང་སྟེ་ངལ་བ་དུ་
མ་བྱུང་ཡོད་པས། སྔོན་ནས་ང་ཅག་གིས་ཁྱོད་ལ་ལེགས་གཟོའི་དངོས་ནོར་གྱ་ནོམ་པ་
སྦྱིན་རྒྱུའི་ཁ་ཆད་ཡོད་ན་གན་ལྡེ་འདི་ཕུད། ད་དུང་ཁྱོད་ལ་གསེར་དངུལ་རིན་ཆེན་གྱི་
བདོག་པ་ཕད་དོ་གཅིག་སྟེར་རྒྱུ་དང་འབྲེལ་ཁྱོད་ཁྱིམ་དུ་བསྐྱལ་ནས་འཚོ་བའི་ཐབས་
རྟེན་དུ་ཚོང་གི་འདུ་འགོད་བྱེད་འཇུག་རྒྱུ་ཡིན། བཟའ་བཏུང་ཐད་ཁྱོད་སེམས་ཁྲལ་
མི་དགོས། གང་བཟའ་འདོད་པ་གན་ལྡེ་འདིའི་ནང་ནས་བླངས་ན་འགྲིག་པས་ཉིན་
རེཪ་ཟས་སྣ་སྟོང་ཕྲག་དགོས་ཀྱང་འབད་མེད་དུ་ཡོང་བ་ཡིན་ཞེས་བརྗོད།
132

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ཟཱ་མན་དྷས་གན་ལྡེ་གཞན་ཞིག་གི་ནང་གསེར་དང་རིན་ཆེན་སྣ་ཚོགས་བྱུར་
བུར་བླུགས་ཏེ་འབྲུག་དར་ལ་བྱིན་པ་དང་། འཁོར་གཡོག་ཅིག་བཞོན་དྲེལ་ལེན་
དུ་བཏང་ནས་གན་ལྡེ་གཉིས་པོ་དྲེའུར་བཀལ་ཏེ་སྨྲས་པར། བདག་གི་གཡོག་འདི་
ཁྱོད་ཀྱི་ལམ་ཁྲིད་དུ་གཏོང༌། འདི་པས་ཁྱོད་ཁྱིམ་གྱི་སྒོ་རྩ་བར་དུ་སྐྱེལ། ཁྱོད་ཁྱིམ་དུ་
འབྱོར་རྗེས་གན་ལྡེ་གཉིས་པོ་ཁྱོད་ཀྱི་ལག་རྩར་ཉོར་ལ་དྲེའུ་འདི་འཁོར་གཡོག་འདིའི་
གདོང་དུ་སློགས་དགོས་གནས་ཚུལ་འདི་ཁྱོད་ཀྱིས་གསང་བ་མི་ཤོར་བ་གྱིས། ད་ནས་
བཟུང་ང་ཅག་གིས་ཁྱོད་ཨཱ་ལཱའི་སྐྱབས་འོག་ཏུ་བཅུག་ནས་ཡོད་ཅེས་བརྗོད།
འབྲུག་དར་གྱིས་ཟཱ་མན་དྷར་ཐུགས་རྗེ་ཆེ་ཞུས་ཤིང༌། བཞོན་དྲེལ་བཅིབས་ནས་
འཁོར་གཡོག་དང་མཉམ་དུ་ཡུལ་མོ་རོ་ཀོ་ནས་རྡོག་ཐོན་གྱིས་རང་ཡུལ་ཨེ་ཅིབ་ཏུ་
ལོག་པའི་ལམ་དུ་ཞུགས། ཁོང་གཉིས་པོ་ཉིན་ཞག་གཅིག་རིང་རྩོལ་ཤད་ཀྱིས་བསྐྱོད་
ནས་ཉིན་གཉིས་པའི་ཞོགས་པ་ཨེ་ཅིབ་ཏུ་འབྱོར། གྲོང་ཁྱེར་གྱི་སྒོ་མོ་ཆེ་ཞུགས་པ་
དང་འབྲུག་དར་གྱི་སྐྱེད་མ་ལམ་ཟུར་ཞིག་ཏུ་མཐེ་བོང་བསྒྲེངས་ཏེ་སྐུ་མཁྱེན། བདག་
ལ་བྱམས་སྙིང་རྗེར་དགོངས་ནས་ཟས་ཕྲན་བུ་གནང་བར་ཞུ་ཞེས་སྲང་མདོར་ལྟོ་སློང་
ནས་བསྡད་ཡོད་པ་ན། ཚུལ་དེ་མཐོང་བ་དང་འབྲུག་དར་ནི་སྙིང་ག་གས་པར་ལྟར་
དུ་གྱུར། ཁོས་དེ་མར་རྟ་ལས་བབས་ཏེ་མ་ལ་འཐམས། སྐྱེད་མས་ཞིབ་པར་ལྟ་
ཚེ་རང་གི་བུ་ཡིན་པ་རྟོགས་པས། མ་བུ་གཉིས་གཅིག་གིས་གཅིག་ལ་འཐམས་ཏེ་ངུ་
ཤོར། དེ་ནས་ཁོས་སྐྱེད་མ་དྲེའུར་བསྐྱོན་ནས་རྟ་ཁ་ཁྲིད་དེ་མཉམ་དུ་ཁྱིམ་དུ་ལོག
ཁྱིམ་དུ་སླེབས་པ་ན་སྐྱེད་མ་བཞོན་པ་ལས་ཕབ་པ་དང་། དེ་ནས་གན་ལྡེ་གཉིས་
པོ་དེ་ཡང་ཕབ་སྟེ་དྲེའུ་དང་གཡོག་ཕྱིར་སློག་བྱས་རྗེས་མ་དང་བགྲོ་གླེང་བྱེད་འགོ་
བཙུགས་ཏེ་མ་ལ་བདག་གི་གཅེན་པོ་གཉིས་བདེའམ་ཞེས་དྲིས།
མ་ན་རེ། བདེའོ། །
133

༄༅།།མཚན་ཞག་སྟོང་གི་གཏམ་རྒྱུད།
འབྲུག་དར་ན་རེ། ཁྱོད་ཅི་ཕྱིར་སྲང་མདོར་ཟས་སློང་བ་ཡིན།
མ་ན་རེ། གྲོད་པ་ལྟོགས་པ་ཡིན།
འབྲུག་དར་ན་རེ། ཁོ་བོ་ཕྱོགས་ཐོན་མ་བྱས་གོང་གི་ཉིན་དང་པོ་གཉིས་པ་སོ་
སོར་ཁྱེད་ལ་གསེར་ཊམ་བརྒྱ་རེ་བྱིན་པ་དང་། ཕྱོགས་ཐོན་བྱེད་ཉིན་ཁྱེད་ལ་གསེར་
ཊམ་སྟོང་གཅིག་བྱིན་པ་དེ་དག་གང་དུ་སོང་བ་ཡིན་ནམ།
མ་ན་རེ། ཁྱོད་ཀྱི་གཅེན་པོ་གཉིས་པོས་ཚོང་གི་ལག་རྩ་དགོས་ཚུལ་རྫུན་བཤད་
དེ་དངུལ་རྣམས་ཁུར་ནས་ཐོན་སོང་བར་བརྟེན། ཁོ་མོར་བཟའ་བཏུང་མེད་པས་
སློང་བ་ཡིན།
འབྲུག་དར་ན་རེ། །ད་ཆ་བདག་ཁྱིམ་དུ་ལོག་ཡོད་པས་ཁྱེད་ལྟོ་གོས་ལ་སེམས་
ཁྲལ་མི་དགོས། གན་ལྡེ་འདིའི་ནང་གསེར་དངུལ་རིན་ཆེན་དུ་མ་ཡོད་ལ་བེད་སྤྱོད་
ཀྱང་ཤིན་ཏུ་ཆེ་བས་ཁྱེད་བློ་གཡེང་བྱེད་དགོས་དོན་མེད།
མ་ན་རེ། ཨཱ་ལཱའི་ཐུགས་རྗེས་བུ་ཁྱོད་ལ་ལམ་འགྲོ་ཆེན་པོ་བྱུང་བ་རེད། ཁྱོད་
ཀྱི་མ་ནི་ཟས་ཀྱི་དྲི་ཙམ་མེད་པར་ཉིན་ཞག་གཅིག་ཙམ་སོང་བས་གྲོད་པ་ལྟོགས་ཆེ་
ན། ཁྱོད་མ་ལ་ཟས་ཕྲན་བུ་འཚོལ་དུ་སོང་།
འབྲུག་དར་གྱིས་དགོད་བཞིན་དུ་མ་ཁྱེད་གང་ཟ་འདོད་དམ། ཁོ་བོས་ཉོ་བར་
འགྲོ་མི་དགོས་པ་དང་བཅོ་མི་དགོས་པར་ཁྱེད་གང་ཟ་འདོད་པ་དེ་ཁུར་ཡོང་ཞེས་
བརྗོད།
མ་ན་རེ། ཁྱོད་ཀྱི་ལག་ཏུ་ཟས་རིགས་གང་ཡང་མེད་པས་བདག་ལ་ཅི་སྟེར།
འབྲུག་དར་ན་རེ། བདག་གི་གན་ལྡེའི་ནང་ཟས་གང་དགོས་ཡོད།
མ་ན་རེ། དེ་ལྟར་ན་ཁྱོད་ཀྱི་བདག་ལ་ཟས་གང་རུང་ཞིག་བྱིན་ན་འགྲིག
འབྲུག་དར་ན་རེ། ལྟོགས་པའི་མི་ལ་ཟས་ཀྱི་གདམ་ཀ་མེད་ཅེས་པ་བདེན།འོན་
134

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ཀྱང་ད་ཆ་ཁོ་བོར་གསེར་དངུལ་རིན་ཆེན་གང་དགོས་ཡོད་པས། མ་ཁྱེད་གང་ཟ་
འདོད་པ་བདག་ལ་ཤོད་ཅིག
མ་ན་རེ། ཁྱོད་ཀྱིས་བདག་ལ་བག་ཟན་དང་ཕྱུར་ལེབ་སྐམ་པོ་ཞིག་བྱིན་ན་
འགྲིག
འབྲུག་དར་ན་རེ། ཟས་འདི་རིགས་ནི་ཁྱེད་ཀྱི་གནས་བབ་དང་མི་མཚུངས།
ཁྱེད་ཀྱི་ད་ལྟའི་གནས་བབ་ལྟར་ན་གླང་ཤ་དང༌། བྱ་ཤ། འབྲས་བཙོས་རྔོས་མ།
འབྲས་རྒྱུ། ཀྭ་འབྲས། བྱ་ཁོག་འབྲས་བཙོས། རྩིབ་འབྲས། སྦྲང་རྩི་བག་ལེབ་སོགས་
ལྗགས་སྨིན་ཟས་རིགས་ཟ་དགོས་པ་ཡིན།
མ་ཡི་བློ་ངོར་འབྲུག་དར་གྱིས་དགོད་སློང་བར་སྙམ་ནས་ཁྱོད་སྨྱོ་བ་མིན་ནམ་
ཞེས་བརྗོད།
འབྲུག་དར་ན་རེ། བདག་སྨྱོ་བ་མ་ཡིན། ཁོ་བོས་ངོ་མ་བརྗོད་པ་ཡིན།
མ་ན་རེ། ཁྱོད་ཀྱིས་བརྗོད་པའི་ཟས་རིགས་དེ་རྣམས་ང་ཅག་གིས་ཉོ་ག་ལ་ཐུབ་
ལ། ཟས་འདི་རིགས་སུ་ཡིས་བཅོ།
འབྲུག་དར་ན་རེ། དཀོན་མཆོག་ཚད་བཙུགས། བདག་གིས་མ་ཁྱེད་ལ་ཟས་
འདི་དག་འཕྲལ་དུ་སྦྱིན་ནོ། །
མ་ན་རེ། ཁྱོད་ཀྱིས་བདག་ལ་སྦྱིན་རྒྱུའི་ཟས་གང་དུ་ཡོད་དམ།
འབྲུག་དར་ན་རེ། ཁྱེད་ཀྱིས་གན་ལྡེ་འདི་བདག་ལ་སྤྲོད།
མས་གན་ལྡེ་བསྔོགས་ནས་བལྟས་ཀྱང་ནང་དུ་གང་ཡང་མེད་པའི་སྟོང་སང་དུ་
མཆིས། འབྲུག་དར་གྱིས་གན་ལྡེ་བླངས་ཏེ་དེའི་ནང་ནས་རང་གི་བརྗོད་པའི་ཟས་སྣ་
དེ་དག་རེ་རེ་བཞིན་མ་ཡི་མདུན་དུ་བསྒྲིགས་ཏེ་ཟ་བར་བཅུག ཚུལ་འདི་མཐོང་བས་
མ་ནི་ཡ་མཚན་ཆེན་པོ་བྱུང་ནས་སྨྲས་པར། གན་ལྡེ་འདིའི་ནང་ཟས་རིགས་མང་པོ་
135

༄༅།།མཚན་ཞག་སྟོང་གི་གཏམ་རྒྱུད།
འདི་འདྲ་ཇི་ལྟར་ཤོང༌། ལར་ཁོ་མོས་ལྟ་བའི་ཚེ་གན་ལྡེ་འདི་སྟོང་སེང་ངེར་འདུག་
ཀྱང་ཁྱོད་ཀྱིས་ཟས་སྣ་མང་པོ་འདི་འདྲ་འདོན་པ་ཅི་ཡིན། ཟས་ཚ་མོ་རླངས་པ་ཐུལ་
ཐུལ་འདི་འདྲ་གང་ནས་ཡོང་བ་ཡིན་ཞེས་དྲིས།
འབྲུག་དར་ན་རེ། གན་ལྟེ་འདི་ནི་སྐྱེ་བོ་མོ་རོ་ཀོ་བ་དེས་བྱིན། འདི་ནི་སྤྲུལ་
པའི་གན་ལྡེ་ངོ་མཚར་ཅན་ཞིག་ཡིན། དེའི་ནང་བྲན་པོ་ཞིག་ཡོད་པས། ཁྱེད་ལ་
ཟས་རིགས་ཅི་དགོས་ནའང་གན་ལྡེ་འདི་ལ་གན་ལྡེའི་བྲན་པོ། བདག་ལ་ཟས་འདི་
དང་འདི་འཁྱེར་ཤོག་ཅེས་ཟས་ཀྱི་མིང་བོས་ན། དེ་མར་བྲན་པོ་དེས་ཁྱོད་ལ་ཟས་
གང་དགོས་པ་དེ་མ་ཚང་བ་མེད་པར་སྐྱེལ་བ་ཡིན།
མ་ན་རེ། བདག་གི་ཟས་ཤིག་བོས་ན་འགྲིག་གམ་ཞེས་དྲིས།
འབྲུག་དར་ན་རེ། ལོས་འགྲིག མས་གན་ལྡེའི་ནང་ལག་བརྒྱུས་ནས་གན་ལྡེའི་
བྲན་པོ་བདག་ལ་བྱ་ཁོག་འབྲས་བཙོས་ཁྱེར་ཤོག་ཅེས་བརྗོད་པ་དང་དེ་མར་གན་
ལྡེའི་ནང་ནས་བྱ་ཁོག་འབྲས་བཙོས་སྡེར་མ་གང་བཏོན། དེ་ནས་འབྲུག་དར་གྱིས་
བག་ཟན་དང་དེ་མིན་ཟས་རིགས་འགའ་བཏོན་ནས་མ་བུ་གཉིས་བཟའ་བཏུང་བྱེད་
བཞིན་པ་ན་འབྲུག་དར་གྱིས་མ་ལ་སྨྲས་པར། སླད་བཟའ་བཏུང་ཟིན་མཚམས་སྡེར་
མ་རྣམས་ཅི་ནས་ཀྱང་གན་ལྡེའི་ནང་བསྡུ་དགོས་པ་དང༌། ཟས་ལྷག་རྣམས་སྣོད་
གཞན་ཞིག་གི་ནང་བླུགས་ན་འགྲིག འདི་ནི་སྤྲུལ་པའི་གན་ལྡེ་ཡིན་པས་ཁྱེད་ཀྱིས་
བདག་ཉར་ལེགས་པོ་བྱེད་ལ་དོན་འདི་གསང་ནས་སུ་ལའང་ཤོད་མི་རུང་། ད་ནས་
བཟུང་ཁོ་བོ་ཁྱིམ་དུ་སྡོད་མིན་ལ་མ་ལྟོས་པར་ཁྱེད་ལ་བཟའ་བཏུང་ནམ་དགོས་ལ་
གན་ལྡེ་ནས་བླངས་ན་འགྲིག གན་ལྡེའི་ནང་གི་ཟས་རིགས་རྣམས་ཁྱེད་ཀྱིས་སྤྱོད་པ་
ཙམ་མ་ཟད། གཅེན་པོ་གཉིས་ལ་ཡང་སྟེར་ན་འགྲིག་ལ་ཟས་མེད་དབུལ་པོ་རྣམས་
ལ་སྦྱིན་ནའང་འགྲིག་པ་ཡིན་ཞེས་བརྗོད།
136

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
མ་བུ་གཉིས་བཟའ་བཏུང་བྱེད་པའི་སྐབས་གློ་བུར་དུ་འབྲུག་དར་གྱི་གཅེན་པོ་
གཉིས་སླེབས། དེ་ནི་སྲང་ཧྲག་གི་ཕྲུ་གུ་ཞིག་གིས་འབྲུག་དར་གྱི་གཅེན་གཉིས་ལ་
ཁྱོད་ཀྱི་གཅུང་པོ་ཆས་གོས་རྫིག་པོ་བཀླུབས་ཤིང༌། དྲེའུ་བཞོན་ནས་འཁོར་གཡོག་
དང་བཅས་ཏེ་ལོག་སླེབས་སོང་ཞེས་བརྗོད་པས། ཁོང་གཉིས་སྐྲག་སྟེ་གཅིག་གིས་ད་
ནི་དཔེ་བསགས་པ་རེད། སྔར་ངེད་གཉིས་ཀྱིས་མ་ལ་སྡུག་མ་བཏང་ནའང་ལེགས་
སོ།། ད་ནི་མས་ངེད་གཉིས་པོས་མོ་ལ་སྡུག་བཏང་བ་རྣམས་གཅུང་པོར་བརྗོད་ངེས་
ལ་བརྟེན་ཁོ་ཕྲད་ན་ངོ་མི་ཚའམ་ཞེས་བརྗོད་པ་དང༌། ཅིག་ཤོས་དེས་མ་ནི་བྱམས་
དང་སྙིང་རྗེ་ཆེ་བ་ཞིག་ཡིན་པས། ངེད་གཉིས་ཀྱིས་ཁོ་ལ་དགོངས་དག་ཐུགས་བདེན་
ཞུས་ན་སེམས་ཤི་འགྲོ་བ་ཡིན། གཅུང་པོ་ནི་མ་ལས་ཀྱང་ངེད་གཉིས་ལ་བརྩེ་བས་ཁོ་
སྤྲོ་ལངས་མི་སྲིད། ཅེས་བརྗོད་ནས་ཁོང་གཉིས་པོ་ཁྱིམ་དུ་གཅུང་པོ་ཐུག་ཕྲད་ལ་འགྲོ་
རྒྱུར་ཁ་འཆམ་ནས་ཡོང་བ་ཡིན།
འབྲུག་དར་གྱིས་གཅེན་པོ་གཉིས་མཐོང་བ་དང་ཡར་ལངས་ནས་བརྩེ་བ་ཆེན་
པོས་ཁྱེད་གཉིས་ཡོང་བ་ལེགས་སོ།། ང་ཅག་མཉམ་དུ་བཟའ་བཏུང་བྱེད་ཅེས་བརྗོད།
ཁོང་གཉིས་པོ་ནི་གྲོད་པ་ལྟོགས་ཆེ་བས་དེ་གར་བསྡད་ནས་རྔམ་སྟབས་ཀྱིས་ཧབ་སྒྲ་
དང་བཅས་ཏེ་བཟས། བཟའ་བཏུང་བྱས་རྗེས་འབྲུག་དར་གྱིས་གཅེན་པོ་གཉིས་ལ་
ཁྱེད་གཉིས་ཀྱི་ཟས་ལྷག་རྣམས་ཁུར་ནས་ཉམ་ཐག་དབུལ་པོ་རྣམས་ལ་སྟེར་བར་སོང་
ཞེས་བརྗོད།
གཅེན་པོ་གཉིས་ཀྱི་ཟས་ལྷག་རྣམས་ང་ཅག་དགོང་མོ་ཟ་དགོས་པས་སྟེར་མི་རུང་
ཞེས་བརྗོད།
འབྲུག་དར་ན་རེ། ཁྱོད་གཉིས་དགོངས་ཟས་ལ་སེམས་ཁྲལ་མི་དགོས།
དགོངས་ཟས་འདི་ལས་ལྷག་པ་ཡོང་།
137

༄༅།།མཚན་ཞག་སྟོང་གི་གཏམ་རྒྱུད།
གཅེན་གཉིས་པོས་གཅུང་པོའི་ངག་བཀོད་ལྟར་ཟས་ལྷག་ཁུར་ནས་སྲང་མདོའི་
མུ་ལྟོ་བ་རྣམས་ལ་སྟེར་རྗེས་སྡེར་མ་ཁུར་ནས་ཁྱིམ་དུ་ལོག་པ་དང་འབྲུག་དར་གྱིས་མ་
ལ་སྡེར་མ་རྣམས་གན་ལྡེའི་ནང་བླུགས་དགོས་པའི་ངག་བཀོད་བྱས།
གཅེན་པོ་གཉིས་ཀྱིས་འབྲུག་དར་ལ་མགོ་སྐོར་བཏང་བ།
དེ་ཉིན་མཚན་མོ་འབྲུག་དར་ཁྱིམ་སྦུག་ཏུ་སོང་སྟེ་གན་ལྡེ་ལས་ཟས་སྣ་མི་འདྲ་
བ་སྡེར་མ་ཉི་ཤུ་རྩ་བཞི་བཏོན་རྗེས་གཟིམ་ཆུང་ནང་གཅེན་པོ་གཉིས་དང་མོལ་ནས་
བསྡད། དེ་ནས་ཁོས་མ་ལ་ད་ནི་མ་ཁྱེད་ཀྱིས་ང་ཅག་རྣམས་ལ་ཟས་སྦྱིན་པར་གྱིས་
ཤིག ཅེས་བརྗོད་པ་དང་མས་ཁྱིམ་སྦུག་ཏུ་སོང་བ་ན་དེ་གར་ཟས་རིགས་རྣམས་
བཏོན་ནས་བཞག་ཡོད་པས། མོས་སྒྲོག་རས་བཏིངས་ཤིང་སྡེར་མ་རེ་རེ་བཞིན་སྒྲོག་
ཙེའི་ཐོག་བསྒྲིགས་བཤོམ་བྱས་རྗེས་མ་བུ་བཞི་བཟའ་བཏུང་ལ་འཇུག བཟའ་བཏུང་
ཟིན་མཚམས་འབྲུག་དར་གྱིས་གཅེན་པོ་གཉིས་ལ་ཟས་ལྷག་མ་རྣམས་སྲང་མདོའི་
སྤྲང་པོ་རྣམས་ལ་སྦྱིན་རྒྱུའི་ངག་བཀོད་བྱས། གཅེན་པོ་གཉིས་ཀྱིས་གཅུང་པོའི་ངག་
བཀོད་ལྟར་ཟས་ལྷག་རྣམས་སྤྲང་པོར་སྟེར་ནས་སྡེར་མ་ཁུར་ཏེ་ཁྱིམ་དུ་ལོག་པ་དང༌།
འབྲུག་དར་གྱིས་མངར་ཟས་བཏེགས་ནས་ཁོ་ཚོར་དྲངས་རྗེས་ལྷག་འཕྲོ་རྣམས་ཁྱིམ་
མཚེས་ལ་བྱིན།
ཉིན་གཉིས་པར་ཁོང་རྣམས་སྔར་རྒྱུན་ལྟར་བཟའ་བཏུང་རྒྱས་པར་བྱས། དུས་
དེ་ནས་བཟུང་མ་བུ་བཞི་འཚོ་གོས་ལ་སེམས་ཁྲལ་མི་དགོས་པར་བདེ་ཞིང་སྐྱིད་པའི་
གནས་ལ་རོལ། དེ་གའི་མུར་ཉིན་ཞག་བཅུ་ཕྲག་གཅིག་ཙམ་སོང་མཚམས་གཅེན་པོ་
138

འབྲུག་དཪ་དང་གཅེན་པོ་གཉིས་ཀྱི་གཏམ་རྒྱུད།
གཉིས་བློ་ངོར་ཡ་མཚན་ཆེན་པོ་ཤར་བས། ཟཱ་ལི་མུས་སེ་ལུ་མུ་ལ་སྨྲས་པར། གཅུང་
པོས་ཉིན་ལྟར་ལྟོ་དུས་གསུམ་ཀར་སྟོན་མོ་རྒྱས་པར་གཤོམས་པ་དང་མཚན་མོའང་
མངར་ཟས་སྦྱིན་པ་འདི་ལྟ་བུ་ནི་རྒྱལ་བློན་མི་དྲག་རྣམས་ཀྱི་འཚོ་བ་དང་གཉིས་སུ་མ་
མཆིས་པ་འདི་འདྲ་ཅི་ཡིན་ནམ། རོ་བཅུད་ལྡན་པའི་ཟས་སྣ་མང་པོ་འདི་འདྲ་གང་
ནས་བྱུང་བ་ཁྱོད་ཀྱིས་ཤེས་སམ། གཅུང་པོས་ཉིན་ལྟར་ངེད་རྣམས་ལ་ཟས་སྣ་མང་
པོ་འདི་འདྲ་བྱིན་ཞིང་ཟས་ལྷག་རྣམས་སྤྲང་པོར་བྱིན་ནས་ལྷག་མ་མི་འཇོག ཕྱི་ནས་
ཟས་རིགས་ནི་མི་ཉོ། ཁྱིམ་ཚང་ནང་ཟས་བཅོ་བའི་མ་བྱན་ནི་མེད་པས། འདི་འདྲ་
ཡ་མཚན་མི་ཆེའམ་ཞེས་བརྗོད།
སེ་ལུ་མུ་ན་རེ། ཨཱ་ལཱ་ཚད་བཙུགས། བདག་གིས་གཏན་ནས་མི་ཤེས། དོན་
འདི་སུ་ལ་འདྲི།
ཟཱ་ལི་མུ་ན་རེ། མ་ལ་དྲིས་ན་མ་ཡིས་ཤོད་སྲིད་པ་ཡིན།
དེ་ནས་ཟཱ་ལི་མུ་དང་སེ་ལུ་མུ་སྤུན་གཉིས་ལྐོག་ཏུ་ཇུས་ངན་བཤམས་ཏེ་ཉིན་
ཞིག་འབྲུག་དར་ཁྱིམ་དུ་བསྡད་མེད་པའི་སྐབས་མ་ཡི་འགྲམ་དུ་སོང་ནས་ངེད་གཉིས་
གྲོད་པ་ལྟོགས་པས་ཟས་སྦྱིན་རོགས་ཞེས་བརྗོད།
སྐྱེད་མས་ཁྱེད་གཉིས་ངང་ཙམ་སྒུག ཁོ་མོས་ཟས་བཅོ་བར་འགྲོ་ཞེས་བརྗོད་
ནས་ཁྱིམ་སྦུག་ཏུ་སོང་སྟེ་གན་ལྡེ་ནས་ཟས་བཏོན་ཏེ་ཁོང་གཉིས་ལ་བྱིན།
སྤུན་གཉིས་པོས་མ་ཁྱེད་ཀྱིས་ཐབ་ཏུ་མེ་གཏོང་བར་མ་བྱས་ཀྱང་ཟས་ཚ་མོ་འདི་
འདྲ་ཅི་ཡིན་ཞེས་དྲིས།
མ་ན་རེ། ཟས་ནི་གན་ལྡེ་ལས་བླངས།
སྤུན་གཉིས་ཀྱིས་གན་ལྡེ་དེ་ཅི་ཡིན་ནམ་ཞེས་དྲིས།
མ་ན་རེ། དེ་ནི་སྤྲུལ་པའི་གན་ལྡེ་ཡིན། ཁྱོད་གཉིས་པོས་ཅི་ནས་ཀྱང་གསང་རྒྱ་
139

༄༅།།མཚན་ཞག་སྟོང་གི་གཏམ་རྒྱུད།
བྱེད་དགོས་ཞེས་གནས་ལུགས་རྣམས་ཁོང་གཉིས་ལ་བརྗོད།
ཁོང་གཉིས་ཀྱིས་ངེད་གཉིས་པོས་གསང་རྒྱ་ལོས་བྱེད། གན་ལྡེ་ནས་ཟས་ཇི་ལྟར་
འདོན་དགོས་པ་ཁྱེད་ཀྱིས་ངེད་གཉིས་ལ་སློབ་ཅེས་བརྗོད།
མས་ཁོང་གཉིས་ལ་ཟས་འདོན་སྟངས་བསླབས་པས་ཁོང་གཉིས་པོས་མན་
ངག་བཏོན་ནས་ལག་གན་ལྡེའི་ནང་བརྒྱུས་པས་ཟས་ཐོབ། ཚུལ་དེ་རྣམས་འབྲུག་
དར་གྱིས་གཏན་ནས་མ་རྟོགས། གཅེན་པོ་གཉིས་ཀྱིས་གན་ལྡེའི་ཁྱད་ནུས་ཡོངས་སུ་
རྟོགས་རྗེས་གན་ལྡེ་འཕྲོག་རྒྱུའི་མ་རུང་བའི་བློ་ཤར་ནས་ཟཱ་ལི་མུས་སྨྲས་པར། ངེད་
གཉིས་འབྲུག་དར་གྱི་བྲན་འཁོར་བཞིན་རྟག་ཏུ་ཁོའི་ལག་ཆུ་བསྒུགས་ནས་སྡོད་པ་
ལས་གན་ལྡེ་དེ་ཚུར་འཕྲོག་པའི་ཐབས་ཤིག་བྱས་ན་མི་ལེགས་སམ་ཞེས་བརྗོད།
སེ་ལུ་མུ་ན་རེ། གན་ལྡེ་འཕྲོག་པའི་ཐབས་ཇི་ལྟར་བྱེད།
ཟཱ་ལི་མུ་ན་རེ། ང་ཅག་གིས་གཅུང་པོར་མགོ་སྐོར་བཏང་ནས་ཁོ་སུ་དབྱི་ཧྲེ་
ཡུལ་གྱི་དོ་དམ་པར་ཚོང་དགོས་པ་ཡིན།
སེ་ལུ་མུ་ན་རེ། ཁོ་ཇི་ལྟར་ཚོང་དགོས་པ་ཡིན།
ཟཱ་ལི་མུ་ན་རེ། ངེད་གཉིས་ཡུལ་དཔོན་བཙལ་ནས་ཁོ་དང་གཡོག་གཉིས་ཁྱིམ་
ལ་མགྲོན་དུ་འབོད། འབྲུག་དར་ལ་བདག་གི་ཤོད། ཁྱོད་བློ་བདེ་མོར་སྡོད། དོ་ནུབ་
ཁོ་བོས་ཁྱོད་ལ་ལྟད་མོ་སྟོན།
ཟཱ་ལི་མུ་དང་སེ་ལུ་མུ་གྲོས་འཆམ་རྗེས་ཡུལ་དཔོན་གྱི་ཁྱིམ་དུ་སོང་ནས་སྨྲས་
པར། སྐུ་ངོ་མཁྱེན། ངེད་གཉིས་ཁྱེད་ཐུགས་སྤྲོ་བའི་དོན་ཞིག་ཞུ་བར་ཡོང་བ་ཡིན།
ཡུལ་དཔོན་ན་རེ། ཁྱེད་གཉིས་ལ་དོན་ཅི་ཡོད།
སྤུན་གཉིས་པོ་ན་རེ། ངེད་སྤུན་གཉིས་ལ་གཅུང་པོ་འཚུབ་རྐྱལ་ཞིག་ཡོད། ང་
ཅག་གི་ཕ་འདས་རྗེས་ཤུལ་བཞག་རྒྱུ་དངོས་རྣམས་ང་ཅག་བུ་སྤུན་གསུམ་དབྱེར་
140

འབྲུག་དཪ་དང་གཅེན་པོ་གཉིས་ཀྱི་གཏམ་རྒྱུད
མེད་དུ་བགོས། གཅུང་པོ་ནི་བཟའ་རྒྱག་སྤྱོད་གསུམ་ལ་མངོན་པར་ཕྱོགས་པསཔས་རང་
གི་སྐལ་ཐོབ་རྣམས་སྟོར་བརླག་བརྒྱབ་པས་མ་ཚད་ངེད་སྤུན་གཉིས་ཀྱིས་ཁོ་ཡི་རྒྱུ་
དངོས་ཧམ་བཟུང་བྱས་པར་བརྙས་ནས་རྟག་ཏུ་ངེད་གཉིས་ལ་རྙོག་དྲ་ཤོད་པ་དང་
ཁ་མཆུ་བཙུགས་པ་མ་ཟད། ངེད་གཉིས་པོས་ཁོ་ཕོངས་པར་བྱས་ཚུལ་བརྗོད་ན་ད་
ཆ་ཁོ་འཚོང་བར་བྱ་རྒྱུ་ཡིན་པས། སྐུ་ངོ་ཁྱེད་ཀྱིས་གཟིགས་པར་ཞུ།
ཡུལ་དཔོན་ན་རེ། ཁྱེད་གཉིས་པོས་གཡོ་ཐབས་ཀྱིས་ཁོ་འདི་གར་ཁྲིད་ཡོང་ན་
བདག་གིས་ཁོ་པ་འཕྲལ་དུ་སུ་དབྱི་ཧྲེ་ལ་ངན་ལས་བྱེད་པར་གཏོང་།
སྤུན་གཉིས་པོ་ན་རེ། ངེད་གཉིས་པོས་ཁོ་ལ་མགོ་སྐོར་བཏང་ནས་འདིར་ཁྲིད་
མི་རུང་། འོན་ཀྱང་ཐབས་ཤིག་ཡོད་པ་དོ་ནུབ་ཁྱེད་འཁོར་གཡོག་གཉིས་དང་བཅས་
བདག་ཚོའི་ཁྱིམ་ལ་མགྲོན་དུ་ཕེབས། མཚན་མོ་ཁོ་གཉིད་དུ་ཡུར་མཚམས་ང་ཅག་
མི་ལྔས་ཁོ་པ་བཀྱིགས་རྗེས་ཁ་བཀག་ནས་མཚན་ཐོག་ཏུ་ཁྲིད་སོང་ན་མ་ཐུབ་པ་མེད།
ཡུལ་དཔོན་ན་རེ། དེ་རང་གྱིས། བདག་གིས་གསེར་ཊམ་བརྒྱ་ཕྲག་བཞི་སྤྲོད་
རྒྱུ་ཡིན་ན་ཁོང་འཚོང་ངམ།
སྤུན་གཉིས་ན་རེ། འཚོང་བ་ཡིན། དོ་ནུབ་ཁྱེད་འཁོར་གཡོག་ཁྲིད་ནས་ཕེབས།
ངེད་གཉིས་ཀྱིས་གྲུ་ཁར་མི་སྒུག་པར་གཏོང༌།
ཡུལ་དཔོན་ན་རེ། དེ་རང་འགྲིག ད་ཁྱོད་གཉིས་སོང་། ཟཱ་ལི་མུ་དང་སེ་ལུ་མུ་
ཁྱིམ་དུ་ལོག་རྗེས་འབྲུག་དར་དང་གླེང་མོལ་བྱས་ནས་སྡོད་པའི་ཚེ་ཟཱ་ལི་མུས་འབྲུག་
དར་གྱི་འགྲམ་དུ་སོང་ནས་ཁོ་ཡི་ལག་ཏུ་འོ་སྦྱར། འབྲུག་དར་ནི་ཡ་མཚན་ཆེན་པོ་
བྱུང་ནས་གཅེན་པོ་ཁྱོད་ཅི་བྱེད་པ་ཡིན་ཞེས་དྲིས།
གཅེན་པོ་ན་རེ། ཁྱོད་ཕྱོགས་སྐྱོད་དུ་སོང་བའི་རིང་ཁོ་བོའི་གྲོགས་པོ་ཞིག་གིས་
བདག་ཁོ་པའི་ཁྱིམ་ལ་གསོལ་སྟོན་དུ་ལན་མང་བོས་ཤིང་། བདག་ལ་ཤིན་ཏུ་གུས་
141

༄༅།།མཚན་ཞག་སྟོང་གི་གཏམ་རྒྱུད།
པར་བྱེད། དེ་རིང་བདག་ཁོ་པའི་ཁྱིམ་དུ་སོང་བ་ན་ཁོས་སླར་ཡང་བདག་ལ་བཟའ་
བཏུང་བྱས་ནས་འགྲོ་དགོས་ལུགས་བརྗོད། བདག་གིས་ཁོ་བོ་གཅུང་པོ་དང་འབྲལ་
བར་མི་འདོད་ཅེས་བརྗོད་པ་ན། ཁོ་པས་ཁྱོད་ཀྱི་གཅུང་པོ་ཡང་མཉམ་ཁྲིད་ཀྱིས་
ཡོང་ན་ལེགས་ཞེས་བརྗོད། བདག་གིས་ཁོ་བོའི་གཅུང་པོ་མཚེར་སྣང་ཆེ་བས་འགྲོ་
བ་མ་ཡིན། དེ་བས་ཁྱེད་དང་ཁྱེད་ཀྱི་གཅུང་པོ་གཉིས་བདག་གི་ཁྱིམ་དུ་འགྲོན་ལ་
ཕེབས་ཞེས་བརྗོད། ཅི་ཕྱིར་ཞེ་ན། སྐབས་དེར་ཁོའི་གཅུང་པོ་གཉིས་ཀྱང་དེ་གར་
མཉམ་དུ་ཡོད་པས། ཁོ་བོས་ཞར་ལ་དེ་ལྟར་བརྗོད། བདག་གི་ཡིད་ལ་ཁོ་པ་ཚོ་
མགྲོན་དུ་ཡོང་མི་སྲིད་སྙམ་པ་བྱུང་ཡང་། ཕ་རོལ་པོས་དེ་མར་ཡོང་རྒྱུའི་ཁས་བླངས་
ནས་དོ་ནུབ་རང་གཅུང་པོ་གཉིས་མཉམ་ཁྲིད་ཀྱིས་ཁྱེད་ཀྱི་མགྲོན་དུ་ཡོང་རྒྱུ་ཡིན་
ཞེས་བརྗོད་བྱུང་ན། གཅུང་པོ་ཁྱོད་ཀྱིས་བདག་ལ་ངོ་ཆེན་བྱིན་ཏེ་ཁྱོད་ཀྱི་མིང་ཐོག་
ནས་ཁོ་ཚོར་གསོལ་སྟོན་བཤམས་ནས་འགྲིག་གམ། དེ་ལྟར་འགྲིག་ན་ལེགས་གནས་
དང༌། གལ་ཏེ་ཁྱོད་ལ་བྱེད་གཏད་བྱུང་ཚེ་ཁྱིམ་མཚེས་ཀྱི་ནང་དུ་མགྲོན་འབོད་བྱེད་
ཆོག་པ་ཞེས་བརྗོད།
འབྲུག་དར་ན་རེ། ཁྱིམ་མཚེས་ཀྱི་ཁྱིམ་དུ་མགྲོན་འབོད་སྟོན་གཤོམས་བྱེད་
དགོས་པ་ཅི་ཡིན། ང་ཅག་གི་ཁྱིམ་དུ་ཁོ་ཅག་མི་ཤོང་ངམ། ཡང་ན་ང་ཅག་བཟའ་
བཏུང་གིས་ཐོགས་པ་ཡིན་ནམ། ལར་བྱ་བ་འདི་རིགས་ཁྱོད་ཀྱིས་ཐག་བཅད་ན་
འགྲིག་པས་བདག་ལ་འདྲི་དགོས་དོན་མེད། ང་ཅག་གི་ཁྱིམ་དུ་ཟས་སྣ་གང་དགོས་
འདོན་ཆོག་ཡོད་ན་མགྲོན་འབོད་བྱེད་པ་ལ་དཀའ་བ་ཅི་ཡོད། སླད་མགྲོན་འབོད་
བྱེད་དགོས་ཚེ་ཁོ་བོ་མེད་ཀྱང་ཁྱོད་ཀྱིས་སྐྱེད་མར་བརྗོད་ན་ཁོང་གིས་ཁྱོད་ལ་གང་
དགོས་གྲ་སྒྲིག་བྱེད། ད་ནི་ཁྱོད་ཁོ་ཚོ་འབོད་ལ་སོང་། མགྲོན་པོ་བྱུང་ན་ང་ཅག་གི་
ཁྱིམ་དུ་བཀྲ་ཤིས་གཡང་དུ་ཁུག་ཡོང་ཞེས་བརྗོད།
142

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ཟཱ་ལི་མུས་འབྲུག་དར་གྱི་ལག་ཏུ་འོ་སྦྱར་ནས་ཐུགས་རྗེ་ཆེ་ཞུས་རྗེས་སྒོ་འགྲམ་
དུ་མགྲོན་བསུར་བསྐྱོད། ཉི་མ་ནུབ་རིར་བཞུད་མཚམས་མགྲོན་པོ་འབྱོར་བས་ཁོས་
སྤྲོ་བ་ཆེན་པོས་ཁྱིམ་དུ་གདན་དྲངས། མགྲོན་པོ་འབྱོར་བ་དང་འབྲུག་དར་གྱིས་བརྩེ་
བའི་མགྲོན་ཁྱིམ་དུ་ཕེབས་པ་ལེགས་སོ༎ ཞེས་བརྗོད་ནས་མགྲོན་རྣམས་བཞུགས་
གྲལ་དུ་བཀོད་དེ་ཁོང་རྣམས་དང་མཛའ་བརྩེའི་གླེང་མོལ་བྱས། འབྲུག་དར་གྱིས་
ཁོ་པ་ཚོའི་གཡོ་སྒྱུའི་བསམ་སྦྱོར་ངན་པ་མ་གཏོགས་པས། དེ་རྣམས་ལ་ཟོལ་མེད་
བརྩེ་བ་ཆེན་པོས་སྣེ་ལེན་བྱས། ཁོས་མ་ལ་དགོང་ཚིག་གྲ་སྒྲིག་བྱེད་དགོས་པའི་ངག་
བཀོད་བྱས་པ་དང་འབྲེལ་རང་ཉིད་ཁྱིམ་སྦུག་ཏུ་སོང་སྟེ་གན་ལྡེ་ནས་རོ་བཅུད་བཟང་
བའི་ཟས་སྣ་བཅུ་ཕྲག་བཞི་བཏོན་ཞིང་། དེ་དག་ལེགས་པར་བསྒྲིགས་ཏེ་སྐུ་མགྲོན་
རྣམས་ལ་སྟོན་མོ་རྒྱས་པར་བཤམས། སྐབས་དེར་གྲུ་པ་རྣམས་ནི་དོན་གྱི་གནད་མ་
རྟོགས་པས། ཁོ་ཅག་ལ་ཟཱ་ལི་མུས་སྣེ་ལེན་མགྲོན་སྐྱོང་བྱས་པར་སྙམ།
བཟའ་བཏུང་ཚིམ་པར་བྱས་རྗེས་མགྲོན་སྦྱིན་རྣམས་གླེང་མོལ་བྱེད་འགོ་ཚུགས།
མཚན་མོའི་ས་སྲོད་ཀྱི་མཚམས་སུ་འབྲུག་དར་གྱིས་མགྲོན་རྣམས་ལ་མངར་ཟས་
དྲངས། ནམ་ཕྱེད་མཚམས་སུ་སྟོན་མོ་རྫོགས་པར་བྱས་ནས་ཚང་མ་མལ་དུ་ཉལ།
ཁོ་པ་ཚོས་སྔོན་བཀོད་ཀྱི་ལས་འཆར་ལྟར་འབྲུག་དར་གཉིད་སྟུག་པོ་ཡུར་བའི་
ཚེ་མི་དེ་རྣམས་ཀྱིས་ལག་རུབ་བརྒྱབ་ནས་ཁོའི་ལུས་བཀྱིགས་ཤིང་། ཁ་ཤིང་བུས་
བཀག་ནས་གྲགས་རྒྱུ་མེད་པ་བཟོས། ཁོ་པ་ཚོས་མཚན་མོ་དེ་རང་ལ་འབྲུག་དར་
སུ་དབྱི་ཧྲེ་ཡུལ་དུ་བསྐྱལ་ནས་རྐང་ལྕགས་བརྒྱབ་སྟེ་བཙོན་དུ་བཅུག དུས་དེ་ནས་
བཟུང་འབྲུག་དར་སྨྲ་བ་བཅད་དེ་བཙོན་ཁོངས་སུ་ངན་ལས་བྱས་ཏེ་བསྡད།
143

༄༅།།མཚན་ཞག་སྟོང་གི་གཏམ་རྒྱུད།
ཟཱ་ལི་མུ་དང་སེ་ལུ་མུ་འཛིན་བཟུང་བྱས་པ།
ཉིན་གཉིས་པའི་ཞོགས་པ་ཟཱ་ལི་མུ་དང་སེ་ལུ་མུ་གཉིས་མ་ཡི་འགྲམ་དུ་སོང་
ནས་གཅུང་འབྲུག་དར་ལངས་མེད་པ་ཡིན་ནམ་ཞེས་དྲིས།
མ་ན་རེ། ཁྱོད་གཉིས་སོང་ནས་ཁོ་འབོད་ཤོག
སྤུན་གཉིས་པོ་ན་རེ། ཁོ་མདང་ནུབ་གང་དུ་ཉལ་ཡོད་དམ།
མ་ན་རེ། །ཁོ་མགྲོན་རྣམས་དང་མཉམ་དུ་ཉལ་ནས་ཡོད།
སྤུན་གཉིས་པོ་ན་རེ། ང་ཅག་མ་ལངས་གོང་ནས་ཁོ་སྐུ་མགྲོན་རྣམས་དང་
མཉམ་དུ་སོང་ཡོད་ཤས་ཆེ། གཅུང་པོ་ནི་སྐྱེ་བོ་མོ་རོ་ཀོ་བ་དང་འདྲིས་ཟབ་པ་ཡིན།
སྔར་ཁོ་པ་ཚོས་གཅུང་པོ་མོ་རོ་ཀོ་བའི་ཡུལ་དུ་ནོར་མཛོད་འདོན་པར་ཁྲིད་རྒྱུ་བྱས་
པ་མ་ཡིན་ནམ།
མ་ན་རེ། ཁོ་སླར་ཡང་སྐྱེ་བོ་མོ་རོ་ཀོ་བ་དེ་རྣམས་ཕྲད་པ་ཡིན་ནམ།
སྤུན་གཉིས་པོ་ན་རེ། སྐྱེ་བོ་དེ་རྣམས་མདང་ནུབ་ང་ཅག་གི་ཁྱིམ་དུ་གསོལ་སྟོན་
ལ་ཡོང་བ་མ་ཡིན་ནམ།
མ་ན་རེ། ཁོ་ནི་སྐྱེ་བོ་མོ་རོ་ཀོ་བ་དེ་རྣམས་དང་མཉམ་དུ་སོང་ཡོད་ཤས་ཆེ།
ཨཱ་ལཱ་ཐུགས་རྗེ་ཅན་གྱིས་ཁོ་ལོག་ལམ་དུ་མི་འཕྱན་པའི་མགོན་སྐྱབས་མཛོད། ཁོ་
ལམ་འགྲོ་ཆེ་བས་ད་ཐེངས་ལ་ཡང་འབབ་སྒོ་ཆེན་པོ་ཡོང་ངེས་རེད་ཅེས་བརྗོད་པ་
དང་ཆབས་ཅིག་ཏུ་སེམས་སྡུག་གི་ངུ་ཤོར།
ཟཱ་ལི་མུ་སྤུན་མཆེད་གཉིས་ཀྱིས་མ་རྒན་བརླང་མོ་ཁྱོད་འབྲུག་དར་ལ་འདི་ལྟར་
144

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
གཅེས་པ་ཅི་ཡིན། སྔར་ངེད་སྤུན་གཉིས་ཕྱོགས་འགྲོའི་སྐབས་ཁྱེད་སེམས་སྡུག་འདི་
འདྲ་བྱེད་མྱོང་བ་ཡིན་ནམ། ངེད་གཉིས་ཕྱོགས་ནས་ལོག་པའི་སྐབས་སུ་ཁྱོད་སྤྲོ་བ་
མི་འཕེལ་བ་ཅི་ཡིན། འབྲུག་དར་དང་ངེད་གཉིས་མི་འདྲ་བ་ཅི་ཡོད། ངེད་གསུམ་
ཀ་ཁྱོད་ཀྱི་ཕྲུ་གུ་མ་ཡིན་ནམ་ཞེས་བསྡིགས།
མ་ན་རེ། ཁྱོད་གཉིས་ང་ཡི་ཕྲུ་གུ་ཡིན་མོད། འོན་ཀྱང་ཁྱོད་གཉིས་ནི་སྤྱོད་པ་
རྩིང་ཞིང་མ་ལ་མི་གུས་ལ། ཕ་འདས་རྗེས་ཁྱོད་གཉིས་པོས་ལས་བཟང་པོ་སྣེ་གཅིག་
ཀྱང་བསྒྲུབས་མེད། འབྲུག་དར་ནི་ལས་བཟང་པོ་དུ་མ་བསྒྲུབས་ཡོད་ལ་བདག་ལ་
ཡང་ཤིན་ཏུ་བརྩེ་བས་ཁོ་མོས་འབྲུག་དར་ལ་ལོས་གཅེས། ཁོས་བདག་ལ་བརྩེ་བ་
མ་ཟད། ཁྱོད་གཉིས་ལ་ཡང་སྤུན་གྱི་འདུ་ཤེས་བཟུང་ནས་བརྩེ་བས་སྐྱོང་བ་མ་
ཡིན་ནམ།
མ་ཡི་གཏམ་དེ་ཐོས་རྗེས་ཟཱ་ལི་མུ་དང་སེ་ལུ་མུ་གཉིས་ཀ་ངོ་ཚ་ཁ་སྐྱེངས་ཀྱིས་
ཁོང་ཁྲོ་ལངས་ནས་སྐྱེད་མར་རྩུབ་མོའི་ཚིག་གིས་བསྡིགས་པ་མ་ཟད། ལག་འགྱོགས་
ཚོད་མེད་བྱས་རྗེས་ཁྱིམ་སྦུག་ཏུ་ཤོར་ནས་གན་ལྡེ་གཉིས་པོ་བླངས་ཏེ་འདི་ནི་ཕ་ཡི་རྒྱུ་
དངོས་རེད་ཅེས་བརྗོད་ནས་ཕྲོགས།
སྐྱེད་མས་ཨཱ་ལཱ་ཚད་བཙུགས། གན་ལྡེ་འདི་གཉིས་འབྲུག་དར་གྱིས་མོ་རོ་ཀོ་
བའི་ཡུལ་ནས་ཁུར་ཡོང་བ་རེད་ཅེས་བརྗོད།
སྤུན་གཉིས་པོས་ཁྱོད་བྱུང་རྒྱལ་གྱི་གཏམ་མི་སྨྲ། འདི་ནི་ཕ་ཡི་ཤུལ་བཞག་ཡིན་
པས་ངེད་གཉིས་ལ་བདག་པ་ཡིན།
ཁོང་གཉིས་པོས་གན་ལྡེའི་ནང་གི་གསེར་དངུལ་རིན་ཆེན་རྣམས་བཏོན་ནས་
བགོས། འོན་ཀྱང་ཟས་འདོན་པའི་སྤྲུལ་པའི་གན་ལྡེ་དེ་བགོ་བའི་ཐབས་མ་རྙེད་
པར་ཟཱ་ལི་མུས། གན་ལྡེ་འདི་ང་ལ་དགོས་ཟེར་བ་དང༌། སེ་ལུ་མུས་ཁྱོད་ལ་མི་སྤྲོད་
145

༄༅།།མཚན་ཞག་སྟོང་གི་གཏམ་རྒྱུད།
ང་ལ་དགོས་ཟེར་ནས་མ་འཆམ་པར་རྩོད་པ་ཤོར། ཚུལ་འདི་མཐོང་བས་མ་རྒན་
གྱིས། གན་ལྡེའི་ནང་གི་གསེར་དངུལ་རིན་ཆེན་རྣམས་ཁྱོད་གཉིས་བགོས་ཟིན་པ་
རེད། གན་ལྡེ་གཞན་དེ་ནི་བགོ་བའི་ཐབས་མེད། གལ་ཏེ་གན་ལྡེ་ཚལ་བུར་བཏང་
ན་གཟུངས་སྔགས་ཉམས་ནས་ཟས་འདོན་ཐབས་མེད་པར་གྱུར་འགྲོ་བ་རེད་ན་
གན་ལྡེ་འདི་བདག་ལ་སྤྲོད། ཁོ་མོས་ཉར་ནས་ཁྱོད་གཉིས་པོར་ཟས་ནམ་དགོས་
ལ་འདོན། ཁོ་མོར་ཟས་གྲོད་པ་འགྲང་ཙམ་བྱུང་ན་འགྲིག དེ་མིན་ཁྱོད་གཉིས་ཀྱིས་
བདག་ལ་གོས་ལུས་པོ་དྲོས་ཙམ་ཞིག་སྦྱིན། སླད་ཕྱིན་ཁྱོད་གཉིས་ལུགས་མཐུན་གྱི་
ལས་བཙལ་ནས་ཚུལ་ལྡན་གྱི་འཚོ་བ་སྐྱེལ། ཁྱེད་གཉིས་ནི་བདག་གི་ཕྲུ་གུ་ཡིན་པས་
ང་ཅག་རྣམས་མ་བུའི་བརྩེ་དུང་མ་བོར་བའི་འཚོ་བ་སྐྱེལ་དགོས་པ་ཡིན། དེ་ལྟར་མ་
ཐུབ་ན་ཁྱོད་གཉིས་གཅུང་པོ་ལོག་སླེབས་ཚེ་གདོང་པ་ཇི་ལྟར་སྟོན་ཞེས་བརྗོད།
སྤུན་གཉིས་པོ་དེས་མ་ཡི་ངག་ལ་ཉན་རྣ་མེད་པར་སྤྲང་པོ་ཟས་ལ་མི་འཆམ་
པར་མཚན་ཐོག་ཐག་ཏུ་རྩོད་པས། གནས་ཚུལ་རྒྱལ་པོའི་སྐུ་སྲུང་ཞིག་གི་ཐོས། ཅིའི་
ཕྱིར་ཞེས་ན། རྒྱལ་པོའི་སྐུ་སྲུང་དེ་དེ་ནུབ་འབྲུག་དར་གྱི་ཁྱིམ་མཚེས་སར་མགྲོན་ལ་
འགྲོ་བའི་ལམ་བར་དུ་འབྲུག་དར་ཁྱིམ་ཚང་གི་དཀར་ཁུང་ཕྱེ་ནས་ཡོད་པ་དེ་ནས་ཁ་
རྩོད་རྒྱག་པའི་སྒྲ་ཐོས་པ་ན། ཁོས་དཀར་ཁུང་ནས་བལྟས་པས། ཁོང་གཉིས་པོ་ནོར་
གྱི་བགོ་སྐལ་ལ་མ་འཆམ་པའི་གནས་ཚུལ་ཐམས་ཅད་ཞིབ་པར་རྟོགས། ཕྱི་ཉིན་སྐུ་
སྲུང་དེ་ཕོ་བྲང་དུ་ཡོང་ནས་མདང་ནུབ་ཐོས་པའི་གནས་ཚུལ་རྣམས་རྒྱལ་པོ་ཧྲེ་མུ་
སུད་ཏོ་ལེའི་སྙན་དུ་གསོལ།
རྒྱལ་པོས་དེ་མར་སྲུང་དམག་མངགས་ནས་ཟཱ་ལི་མུ་དང་སེ་ལུ་མུ་གཉིས་
འཛིན་བཅང་གིས་ཚ་འདྲི་བྱས། ཁོང་གཉིས་པོའི་ཞུ་ཚིག་ལས་གནས་ལུགས་ཡོང་
རྐྱེན་གསལ་བར་རྟོགས་པས། གན་ལྡེ་གཉིས་པོ་གཞུང་བཞེས་ཐོག་ཁོང་གཉིས་པོ་
.,( 146

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད
བཙོན་དུ་བཅུག་པ་དང་། ཁོང་གཉིས་པོའི་སྐྱེད་མར་ཉིན་རེའི་འཚོ་གྲོན་ཟླ་མ་ཐུང་
བ་བསྩལ།
འབྲུག་དར་དང་ཨབ་ཏུན་ཟཱ་མན་དྷ་བྱ་རྡོ་ལམ་ཕྲད་བྱུང་བ།
འབྲུག་དར་ལོ་འཁོར་ཧྲིལ་པོ་གཅིག་རིང་སུ་དབྱི་ཧྲེ་ཡུལ་དུ་ངན་ལས་བྱས་ནས་
བསྡད་རྗེས་མཐར་སྐྱེ་བོ་གཞན་རྣམས་དང་མཉམ་དུ་གྲུ་གཟིངས་ལ་བསྡད་ནས་
བྲོས་ཡོང་། གྲུ་གཟིངས་མཚོ་ཐོག་ཏུ་བྲག་ལ་བརྡབས་ནས་འབྲུག་དར་གཅིག་པུ་མ་
གཏོགས་ཐམས་ཅད་རྒྱ་མཚོར་བྱིངས་ཏེ་འདས ཁོ་སྐམ་སར་ཐོན་པ་དང་དེ་རྒྱུད་
དུ་ཨ་རབ་པའི་སྡོད་གུར་ཞིག་ཡོད་པ་དེར་སོང་ནས་རང་ཉིད་གྲུ་པ་ཡིན་ཚུལ་དང་
མཚོ་ཐོག་ཏུ་གོད་ཆགས་བྱུང་ནས་ད་ཆ་འགྲོ་འདུག་མི་ཤེས་པའི་གནས་སུ་གྱར་བས་
མགོན་སྐྱབས་ཡོང་བའི་རེ་བ་བརྗོད། གུར་དེའི་ནང་སྐྱིད་དག་ཡུལ་གྱི་ཚོང་པ་ཞིག་
ཡོད་པ་དེས་སྙིང་རྗེ་མི་བཟོད་པར་ཝ་ཡེ། ཨེ་ཅིབ་པ། ཁྱོད་བདག་གི་གཡོག་བྱེད་
འདོད་དམ། ཁོ་བོས་ཁྱོད་ལ་ཟས་གོས་ཀྱི་ཕན་པ་སྦྱོར་ལ་ཁྱོད་སྐྱིད་དག་ཡུལ་དུ་ཁྲིད་
ཅེས་བརྗོད།
འབྲུག་དར་གྱིས་གཡོག་ལ་སྡོད་རྒྱུའི་ཁས་བླངས་ཏེ་གནས་སྐོར་དང་སྦྲགས་སྐྱིད་
དག་ཡུལ་དུ་སོང་སྟེ་བསྐུལ་བའི་ལས་རྣམས་ཉིན་ལྟར་འབད་པ་ཆེན་པོས་བསྒྲུབ་པར་
བརྟེན་སྦྱིན་བདག་ཡིད་མགུ་ཞིང་གཅེས་པར་བསྐྱངས། ཕྱིས་སྦྱིན་བདག་གིས་འབྲུག་
དར་མཉམ་ཁྲིད་ཀྱིས་གནས་སྐོར་དུ་བསྐྱོད། ཁོང་གཉིས་མ་ཁའི་གྲོང་དུ་སླེབས་པ་
དང་འབྲུག་དར་ཕྱག་ཁང་དུ་གནས་མཇལ་ལ་སོང་བ་ན། དེ་གར་སྔར་གྱི་ཟླ་གྲོགས་
147

༄༅།།མཚན་ཞག་སྟོང་གི་གཏམ་རྒྱུད།
མོ་རོ་ཀོ་བ་ཨབ་ཏུན་ཟཱ་མན་དྷ་དང་བྱ་རྡོ་ལམ་འཕྲད་བྱུང་བས། གཉིས་ཀ་དགའ་
ཚོར་གྱིས་འཐམ་འཁྱུད་དང་བཅས་ཕན་ཚུན་བདེ་འཚམ་གྱི་གཏམ་དྲིས། ཟཱ་མན་
དྷས་འབྲུག་དར་ལ་ཁོང་གཉིས་པོ་བྲལ་རྗེས་ཀྱི་གནས་ཚུལ་དྲིས་པ་ན། འབྲུག་དར་
གྱིས་ཡིད་གདུང་གི་མཆི་མ་གཏོང་བཞིན་རང་ཐོག་ཏུ་བྱུང་བའི་བར་ཆད་རྣམས་ཞིབ་
པར་གླེང་། ཟྭ་མན་དྷ་ནི་ཡིད་ལ་སྐྱོ་བ་ཚད་མེད་བྱུང་བས། ཁོ་ཁྱིམ་དུ་ཁྲིད་དེ་གུས་
་་ཆེན་པོས་ཁོ་ལ་གོས་བཟང་པོ་ཞིག་གཡོགས་རྗེས་ད་ནས་བཟུང་ཁྱོད་སྡུག་བསྔལ་
ལས་བྲལ་བ་རེད་ཅེས་བརྗོད་པ་དང༌། དེ་མུར་རྩིས་གཞོང་བླངས་ནས་མོ་བཏབ་
པས། རྩིས་ཁོག་ལས་ཁོའི་གཅེན་པོ་གཉིས་ཀྱི་གནས་ཚུལ་རྟོགས་པ་ན། འབྲུག་དར་
ལ་ཁྱོད་ཀྱི་གཅེན་པོ་གཉིས་ཨེ་ཅིབ་ཡུལ་གྱི་རྒྱལ་པོས་བཙོན་དུ་བཅུག་ཟིན། ད་ནི་
ཁྱོད་ངེད་ཀྱི་སར་སྤོས་ལ་ཤོག ངེད་གཉིས་བདེ་ཞིང་སྐྱིད་པའི་གནས་ལ་རོལ། །དེ་
ལྟར་བྱུང་ཚེ་ཁྱོད་ལ་ཕན་པ་ཆེ་བ་ཡིན་ཞེས་བརྗོད། འབྲུག་དར་ན་རེ། ཁོ་བོའི་སྦྱིན་
བདག་ཚོང་རིགས་དེས་མོས་ན་སྤོ་ཡོང་བ་ཡིན།
ཟཱ་མན་དྷ་ན་རེ། ཁྱོད་ཁོ་ལ་དངུལ་བུན་ཆད་པ་ཡིན་ནམ།
འབྲུག་དར་ན་རེ། དེ་འདྲ་མ་ཡིན།
ཟཱ་མན་དྷ་ན་རེ། ལས་དྲང་པོ་བྱེད་པ་སྐྱེ་བོ་བཟང་པོའི་ལུགས་ཡིན་པས། ཁྱོད་
ཀྱི་སྦྱིན་བདག་ལ་དྲིས་ནས་མོས་པ་བྱུང་ཚེ་ཁྱོད་འཕྲལ་དུ་འདིར་སྤོས་ལ་ཤོག
འབྲུག་དར་གྱི་རང་གི་སྦྱིན་བདག་སར་བསྐྱོད་ནས་ཁོ་ལ་དེ་རིང་བདག་གི་
གཅེན་པོ་ཕྲད་བྱུང་ཞེས་བརྗོད།
སྦྱིན་བདག་ན་རེ། ཁྱོད་སོང་སྟེ་གཅེན་པོ་འདིར་མགྲོན་དུ་འབོད་ཤོག
འབྲུག་དར་ན་རེ། ཁོ་མགྲོན་དུ་འབོད་དགོས་པ་མ་ཡིན། ཁོ་ནི་ནོར་གྱིས་ཕྱུག་
པའི་འབྱོར་ཆེན་ཞིག་ཡིན་ལ་བྲན་གཡོག་ཀྱང་མང་པོ་ཡོད།
148

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
སྦྱིན་བདག་གིས་ཁོ་ལ་གསེར་ཊམ་བཅུ་ཕྲག་གཉིས་བྱིན་ནས་སྨྲས་པར། ཁྱོད་
སོང་ཞིག ད་ནས་བཟུང་བདག་གིས་ཁྱོད་ལ་ཇུས་གཏོགས་མི་བྱེད་ཅེས་བརྗོད།
འབྲུག་དར་གྱིས་སྦྱིན་བདག་དང་ཞལ་གྱེས་ཞུས་ཏེ་ཡོང་བའི་ལམ་བར་དུ་དབུལ་པོ་
ཤིན་ཏུ་ཉམ་ཐག་པ་ཞིག་ཕྲད་པ་དེ་ལ་ཡ་ང་བར་གྱུར་ནས་ལག་ཏུ་གསེར་ཊམ་བཅུ་
ཕྲག་གཉིས་ཡོད་པ་ཡོངས་རྗོགས་ཁོ་ལ་བྱིན་ཏེ་རྟབ་རྟབ་པོར་ཟཱ་མན་དྷའི་སྡོད་
གནས་སུ་ལོག་ནས་མཉམ་དུ་འཚོ་བ་སྐྱལ་ཞིང་གནས་སྐོར་གྱི་ཡུན་དུས་ཀྱང་ཐིམ།
དེའི་དུས་སུ་ཟཱ་མན་དྷས་ཧྲེ་མེར་ཏེ་རིལ་ནོར་མཛོད་ནས་བླངས་པའི་མཛུབ་རྒྱུས་
དེ་ཁོ་ལ་སྦྱིན་ཏེ་སྨྲས་པར། མཛུབ་རྒྱུས་འདིས་ཁྱོད་ཀྱི་བསམ་དོན་འགྲུབ་པར་བྱེད།
འདི་ལ་ལར་ཏུན་ཀཱ་སུ་ཧྥུ་ཞེས་པའི་གཡོག་འཇོན་ཐང་ཅན་ཞིག་ཡོད། ཁྱོད་ལ་འཛམ་
བུའི་གླིང་གི་དངོས་ནོར་གང་དགོས་ཀྱང་མཛུབ་རྒྱུས་འདི་ལ་འཕུར་ཙམ་བྱས་ན་དེ་
མ་ཉིད་དུ་གཡོག་དེ་ཁྱོད་ཀྱི་མདུན་དུ་ཡོང་བས། ཁྱོད་ལ་གང་དགོས་པ་ཐམས་ཅད་
དེས་སྒྲུབ་ཐུབ་པ་ཡིན་ཞེས་བརྗོད་མུར་མཛུབ་རྒྱུས་དེ་འཕུར་ཙམ་བྱས་པ་ན། དེ་མར་
གཡོག་ཅིག་ཐོན་ནས་སྦྱིན་བདག་གི་བཀའ་བཞིན་བདག་འདིར་སླེབས་ཡོད། ཁྱེད་
ལ་ཅི་དགོས་པ་ཁོ་བོས་སྒྲུབ།བ། བདག་གིས་འཇིགས་པའི་ཡུལ་ལུང་ཞིག་གསོ་དགོས་
སམ། ཡང་ན་མི་ཚོགས་སྟུག་པའི་གྲོང་ཁྱེར་ཞིག་བརླག་དགོས་སམ། ཡང་ན་རྒྱལ་
པོ་གང་ཞིག་གསོད་དགོས་སམ། ཡང་ན་དཔུང་གི་ཚོགས་གང་ཞིག་འཇོམས་དགོས་
པ་གསུང་བར་ཞུ་ཞེས་བརྗོད།
ཟཱ་མན་དྷ་ན་རེ། ལར་ཏུན་ཀཱ་སུ་ཧྥུ། འདི་ནི་ཁྱོད་ཀྱི་སྦྱིན་བདག་ཡིན་པས། ད་
ནས་བཟུང་ཁྱོད་ཁོང་གི་བཀའ་ལ་ཉན་དགོས་ཞེས་མངག་བྱ་བྱས་མཚམས་གཡོག་དེ་
ཡལ་བར་བཅུག་ཐོག་འབྲུག་དར་ལ་སྨྲས་པར། ཁྱོད་ཀྱིས་མཛུབ་རྒྱུས་འཕུར་བ་དང་
གཡོག་དེ་ཐོན་ཡོང་བས། ཁྱོད་ཀྱིས་བཀོད་པ་གང་བཏང་བ་དེས་མི་སྒྲུབ་པ་མི་སྲིད་
149

༄༅།།མཚན་ཞག་སྟོང་གི་གཏམ་རྒྱུད།
ན། ཁྱོད་ཀྱིས་མཛུབ་རྒྱུས་འདིར་བདག་ཚགས་ཡག་པོ་གྱིས། ཁྱོད་ཁྱིམ་དུ་ལོག་རྗེས་
རང་གི་དགྲ་རྣམས་འདི་ཡིས་འཇོམས་པར་ནུས། ཁྱོད་ཀྱིས་མཛུབ་རྒྱུས་འདི་ལ་སྣང་
ཆུང་དུ་མ་སོང་བ་གྱིས་ཤིག
འབྲུག་དར་ན་རེ། ད་ནི་བདག་རང་ཡུལ་དུ་ལོག་པའི་གནང་བ་སྩོལ།
ཟཱ་མན་དྷ་ན་རེ། ད་ནི་ཁྱོད་ཀྱིས་མཛུབ་རྒྱུས་འཕུར་ལ་གཡོག་དེ་ཐོན་པ་དང་
ཁོ་པའི་རྒྱབ་ཏུ་བཞོན་ནས་བདག་དེ་རིང་རང་ཁྱིམ་དུ་སྐྱོལ་ཞིག་ཅེས་བརྗོད་ན་ཁྱོད་
ཀྱི་བསམ་དོན་འགྲུབ་ངེས་རེད་ཅེས་བརྗོད།
འབྲུག་དར་རང་ཡུལ་དུ་སླེབས་པ།
འབྲུག་དར་གྱིས་ཟཱ་མན་དྷར་བཅོས་མིན་གྱི་ཐུགས་རྗེ་ཆེ་ཞུས་རྗེས་མཛུབ་རྒྱུས་
འཕུར་བ་དང་དེ་མར་གཡོག་ལར་ཏུན་ཀཱ་སུ་ཧྥུ་འབྱོར་ནས་བདག་སླེབས་ཡོད། ཁྱེད་
ལ་བཀའ་ཅི་ཡོད་པ་གསུང་བར་ཞུ་ཞེས་བརྗོད།
འབྲུག་དར་གྱིས་བདག་དེ་རིང་རང་ཨེ་ཅིབ་ཡུལ་དུ་སྐྱོལ་ཞིག་ཅེས་བརྗོད།
གཡོག་དེས་བཀའ་བཞིན་དུ་ཞུའོ། ། ཞེས་བརྗོད་པ་དང་འབྲུག་དར་རྒྱབ་ཏུ་
ཁུར་ནས་ནམ་མཁར་ཕུར་སོང་བས། དེ་ཉིན་གུང་ཚིགས་ནས་སོང་སྟེ་མཚན་མོའི་
ནམ་ཕྱེད་ཙམ་ལ་ཨེ་ཅིབ་ཡུལ་གྱི་རང་ཁྱིམ་གྱི་སྒོ་རའི་ནང་བསྐྱལ་རྗེས་གཡོག་དེ་མར་
ཡལ། འབྲུག་དར་ཁྱིམ་ནང་སོང་བ་དང་སྐྱེད་མས་རིག་པས་དེ་མར་སྟན་ལས་ལངས་
ཤིང་ཁོ་ལ་བལྟས་ནས་ངུ་བཞིན་དུ་གཅེན་པོ་གཉིས་བཙོན་དུ་ཚུད་པ་དང་གན་ལྡེ་
གཉིས་ཨི་ཅིབ་ཀྱི་རྒྱལ་པོས་ཕྲོགས་པའི་གནས་ཚུལ་རྣམས་བརྗོད། སྐྱེད་མའི་གཏམ་
150

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
དེ་ཐོས་པ་དང་འབྲུག་དར་གྱི་ཡིད་ལ་གཅེན་པོ་གཉིས་ཀྱི་དོན་དེ་ཅུང་བྱེད་གཏད་དུ་
གྱུར་བར་སྙམ་ཡང་སྐྱེད་མར་སེམས་གསོའི་ཚུལ་གྱིས་མ་ཁྱེད་དངོས་པོ་ཤོར་བར་སྡུག་
བསྔལ་བྱེད་དགོས་དོན་མེད། ཁོ་བོས་གཅེན་པོ་གཉིས་འཕྲལ་དུ་བཙོན་ནས་འདོན་
ཞེས་བརྗོད་པ་དང་མཛུབ་རྒྱུས་འཕུར་ཙམ་བྱས་པས། དེ་མར་ལར་ཏུན་ཀཱ་སུ་ཧྥུ་
སླེབས་ནས་ཁྱེད་ལ་བཀའ་ཅི་ཡོད་པ་གསུང་བར་ཞུ་ཞེས་བརྗོད།
འབྲུག་དར་གྱིས་ཁྱོད་ཀྱིས་བདག་གི་གཅེན་པོ་གཉིས་འཕྲལ་དུ་རྒྱལ་པོའི་བཙོན་
ནས་འདོན་པར་སོང་ཞིག་ཅེས་བཀའ་བཏང༌།
ལར་ཏུན་ཀཱ་སུ་ཧྥུས་དེ་མར་ས་ལ་འཛུལ་ནས་སྦྱིན་བདག་གི་བཀའ་སྒྲུབ་ལ་
སོང་། ཟྭཟཱ་ལི་མུ་དང་སེ་ལུ་མུ་གཉིས་བཙོན་དུ་མནར་གཅོད་ཀྱི་སྡུག་བསྔལ་མི་བཟོད་
པར་གསོན་དུ་སྡོད་པའི་བློ་མེད་པར་གཅིག་གིས་ཨཱ་ལཱ་ཚད་བཙུགས། ངེད་གཉིས་
མུན་པའི་བཙོན་གྱི་གནས་སྐབས་འདི་ལ་རྫོགས་དུས་ཨེ་ཡོད། སྡུག་བསྔལ་འདི་ལྟ་
བུ་མྱོང་བ་ལས་ཤི་ནའང་གནས་ཟོས་བདེ་བ་ཡིན། ཞེས་གདུང་བའི་སྨྲེ་སྔགས་དིར་
དིར་དུ་སྒྲོག་པའི་ཚེ་ན་གློ་བུར་དུ་བཙོན་ཁང་གི་ས་གཞི་གས་ཏེ་ལར་ཏུན་ཀཱ་སུ་ཧྥུ་
ཐོན། ཁོས་ཟཱ་ལི་མུ་སྤུན་མཆེད་གཉིས་བསྐྱབས་ནས་ཁྱིམ་དུ་བསྐྱལ། ཁོང་གཉིས་པོ་
ཤིན་ཏུ་སྐྲག་པས་ཡུད་ཙམ་རིང་དྲན་མེད་དུ་སོང༌། དྲན་པ་རིམ་གྱིས་གསོས་པའི་ཚེ་
རང་ཁྱིམ་དུ་སླེབས་པ་རྟོགས་ཤིང་། དེ་གར་སྐྱེད་མ་དང་གཅུང་པོ་འབྲུག་དར་ཡང་
མཉམ་དུ་ཡོད་པ་མ་ཟད། འབྲུག་དར་གྱིས་གཅེན་པོ་གཉིས་ལ་ཁྱོད་གཉིས་སྐྱོན་ཆག་
མ་བྱུང་བ་ལེགས་སོ་ཞེས་བརྗོད།
འབྲུག་དར་གྱི་འཚམས་འདྲིའི་གཏམ་དེ་ཐོས་པ་དང་ཟཱ་ལི་མུ་སྤུན་གཉིས་པོ་དེ་
མར་པུས་མོ་ས་ལ་བཙུགས་ཏེ་ངུ་བཞིན་གཅུང་པོར་དགོངས་དག་ཐུགས་བདེན་ཞུས།
འབྲུག་དར་གྱིས་ཁྱོད་གཉིས་ངུ་མི་དགོས། ཁྱོད་གཉིས་ཀྱིས་བདག་ལ་ངན་བྱེད་པ་ཅི་
151

༄༅།།མཚན་ཞག་སྟོང་གི་གཏམ་རྒྱུད།
ཡིན། ཁྱོད་གཉིས་ཀྱིས་ལས་ངན་འདི་འདྲ་བྱེད་པ་ཡིད་གདོན་གྱི་བརླམས་སམ།ཁྱོད་
གཉིས་པོའི་ལས་འདི་ཡེ་སུབ་ཀྱི་གཅེན་པོ་གཉིས་ཀྱིས་གཅུང་པོ་ཁྲོན་པར་བཏབ་པ་ལྟ་
བུའི་གནག་སེམས་ཆེ་བ་མེད་ན་ད་ལན་ཡངས་པར་བྱེད། འོན་ཀྱང་ཁྱོད་གཉིས་ཀྱིས་
རང་ཉེས་ཀྱི་བྱ་བར་འགྱོད་བཤགས་དྲག་པོ་མ་བྱས་ན་ཨཱ་ལཱ་ཐུགས་རྗེ་ཅན་གྱིས་ཉེས་
ཆད་གཅོད་སྲིད། ཁྱོད་གཉིས་བདག་ལ་ནོངས་མི་དགོས། ཁོ་བོས་དོན་དེ་ལ་སེམས་
འཛིན་མི་བྱེད་ལ་ཁྱོད་གཉིས་ཁྱིམ་དུ་ལོག་ཡོང་བར་སྙིང་ནས་སྤྲོ་བ་ཡིན་ཞེས་བརྗོད།
འབྲུག་དར་གྱིས་རང་གི་གཅེན་པོ་གཉིས་ལ་སེམས་གསོ་བྱས་ནས་ཁོང་གཉིས་
པོ་བློ་བདེ་བ་བྱུང་མཚམས་ད་གཟོད་རང་ཉིད་སུ་དབྱི་ཧྲེ་ཡུལ་དུ་དཀའ་སྡུག་མྱང་
ཚུལ་དང༌། དེ་ནས་མ་ཁའི་གྲོང་དུ་ཟཱ་མན་དྷ་ཕྲད་ཚུལ། མཛུབ་རྒྱུས་བྱུང་ཚུལ་
སོགས་ཞིབ་པར་གླེང་། གཏམ་དེ་དག་ཐོས་པ་དང་གཅེན་པོ་གཉིས་པོས། གཅུང་པོ་
ཁྱོད་ཀྱིས་ད་ལན་ངེད་གཉིས་གུ་ཡངས་གཏོང་། སླད་བྱ་བ་ངན་པ་འདི་རིགས་ཐལ་
ཚེ་ཁྱོད་ཀྱིས་ངེད་གཉིས་ལ་ཉེས་པ་ཇི་ལྟར་བཅད་ཀྱང་འགྲིག་ཅེས་བརྗོད།
འབྲུག་དར་ན་རེ། ཁོ་བོས་དོན་དེ་ལ་སེམས་འཛིན་མི་བྱེད། དེ་བས་བཙོན་དུ་
ཁྱོད་གཉིས་ལ་རྒྱལ་པོས་མནར་གཅོད་ཇི་བྱས་བདག་ལ་ཤོད་ཅིག
སྤུན་གཉིས་པོ་ན་རེ། བཙོན་དུ་ངེད་གཉིས་ལ་ནར་གཅོད་དང་ཉེས་རྡུང་དྲག་
པོ་བཏང་བ་མ་ཟད། གན་ལྡེ་གཉིས་པོ་ཡང་ཕྲོགས་སོང་
འབྲུག་དར་ན་རེ། བདག་ཁོ་ལ་མི་་སྐྲག
152

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད
འབྲུག་དར་གྱིས་ཕོ་བྲང་བཞེངས་པ།
འབྲུག་དར་གྱིས་མཛུབ་རྒྱུས་འཕུར་ཙམ་བྱས་པ་ན། དེ་མར་ལར་ཏུན་ཀཱ་སུ་
ཧྥུ་སླེབས། གཅེན་པོ་གཉིས་པོས་གཡོག་དེ་མཐོང་བ་ན་ཁོང་གཉིས་པོ་གསོད་པར་
ཡོང་བ་ཡིན་ནམ་སྙམ་སྟེ་ཤིན་ཏུ་སྐྲག་པར་གྱུར་ནས་མ་ཡི་འགྲམ་དུ་བྲོས་ཏེ་ཁྱེད་ཀྱིས་
གཅུང་པོར་ཞུ་བ་འཐེན་ནས་ངེད་གཉིས་སྐྱོབ་པར་མཛོད་ཅེས་བརྗོད།
སྐྱེད་མས་ཁྱོད་གཉིས་གསོད་མི་སྲིད་པས་སྐྲག་མི་དགོས་ཞེས་སེམས་གསོ་བྱས།
དེ་མུར་འབྲུག་དར་གྱིས་གཡོག་དེ་ལ་ཁྱོད་ཀྱིས་རྒྱལ་པོའི་ཕོ་བྲང་ནང་གི་གསེར་
དངུལ་རིན་ཆེན་རྣམས་གཅིག་ཀྱང་མ་ལུས་པ་འདིར་འཁུར་ཤོག་ལ། སྔར་རྒྱལ་པོས་
གཅེན་པོ་གཉིས་ཀྱི་ལག་ནས་ཕྲོགས་པའི་གན་ལྡེ་གཉིས་པོ་དེ་ཡང་མཉམ་དུ་ཁྱེར་
ནས་ཤོག་ཅེས་བརྗོད།
གཡོག་དེས་སྦྱིན་བདག་གི་བཀའ་བཞིན་དེ་མར་རྒྱལ་པོའི་ཕོ་བྲང་དུ་སོང་ནས་
མཛོད་ཀྱི་ནོར་དངོས་ཐམས་ཅད་དང་གན་ལྡེ་གཉིས་འབྲུག་དར་ཁྱིམ་དུ་དབོར་ཏེ་
སྦྱིན་བདག་མཁྱེན། རྒྱལ་པོའི་མཛོད་དུ་ཡོད་པའི་གསེར་དངུལ་རིན་ཆེན་ཐམས་ཅད་
འདིར་དབོར་ཡོད་ཅེས་བརྗོད།
འབྲུག་དཪ་གྱིས་གསེར་དངུལ་རིན་ཆེན་བླུགས་སྣོད་གན་ལྡེ་དེ་སྐྱེད་མར་ཉར་
ཚགས་བྱེད་འཇུག་པ་དང༌། གན་ལྡེ་གཞན་དེ་རང་གིས་ཉར། དེ་ནས་གཡོག་དེ་ལ་
ཁྱོད་ཀྱིས་དོ་ནུབ་མཚན་ཐོག་དེ་རང་ལ་བརྗིད་ཆགས་ཉམས་དགའ་བའི་ཕོ་བྲང་ཞིག་
བརྩིག་དགོས། དེ་ཡང་ཕྱིའི་བཟོ་བཀོད་མཛེས་ལ་ནང་གི་འཛིན་ཆས་རྒྱས་སྤྲོས་ཆེ་བ་
153

༄༅།།མཚན་ཞག་སྟོང་གི་གཏམ་རྒྱུད།
ཞིག་ནམ་ལངས་གོང་དུ་འགྲུབ་ཟིན་པ་དགོས་པའི་བཀོད་པ་བཏང་།
གཡོག་དེས་བཀའ་བཞིན་ཞུའོ་ཞེས་བརྗོད་ནས་སོང་བ་ན། ད་གཟོད་འབྲུག་
དར་གྱིས་སྤྲུལ་པའི་གན་ལྡེ་ལས་ཟས་རིགས་བཏོན་ཏེ་མ་དང་གཅེན་པོ་གཉིས་དང་
མཉམ་དུ་བཟའ་བཏུང་ཚིམ་པར་བྱས་རྗེས་རང་རང་གི་གནས་སུ་ཉལ་བར་སོང་།
གཡོག་ལར་ཏུན་ཀཱ་སུ་ཧྥུས་རང་གི་འཁོར་ཚོགས་རྣམས་བསྐོངས་ཐོག ཁག་སོ་སོར་
ལས་བགོས་ཀྱིས་ལ་ལས་རྡོ་བཟོ་དང༌། ལ་ལས་རྩིག་པ་རྒྱག་པ། ལ་ལས་མཚོན་རྩི་
གཏོང་བ། ལ་ལས་རྒྱན་སྤྲོས་པ། ལ་ལས་འཛིན་ཆས་སྒྲིག་པ་སོགས་ཐམས་ཅད་རང་
རང་གི་ལས་སུ་བྲེལ་ནས་ནམ་མ་གསལ་གོང་ལྷ་ཡི་བ་གམ་ལྟ་བུའི་ཕོ་བྲང་ཡིད་དུ་
འོང་བ་ཞིག་བཞེངས། ཉིན་གཉིས་པའི་ཞོགས་པ་ལར་ཏུན་ཀཱ་སུ་ཧྥུ་འབྲུག་དར་གྱི་
འགྲམ་དུ་ཡོང་ནས་སྦྱིན་བདག་མཁྱེན། ཕོ་བྲང་བཞེངས་སྐྲུན་ཟིན་པས་ཁྱེད་གཟིགས་
པར་ཕེབས་ཞེས་བརྗོད།
འབྲུག་དར་གྱིས་མ་དང་གཅེན་པོ་གཉིས་མཉམ་ཁྲིད་ཀྱིས་ཁྱིམ་སྒོ་དོན་ནས་ལྟ་
བའི་ཚེ། སྲིད་ན་དཀོན་པའི་བརྗིད་ཆགས་ཡིད་དུ་འོང་བའི་བ་གམ་མཐོན་པོ་ལྷའི་ཕོ་
བྲང་ལྟ་བུ་ཞིག་འགྱིང་ངེར་གནས་ཤིང་། དེ་ནི་དངུལ་དངོས་ཀྱི་རྒྱུ་གྲོན་སྐར་ལི་ཙམ་
མི་དགོས་པར་མཚན་དུས་གཅིག་རང་ལ་སྤྲུལ་པའི་ཕོ་བྲང་ཉམས་དགའ་བ་འདི་ལྟ་
བུ་བྱུང་བའི་དགའ་ཚོར་གྱིས་མ་ལ་ཁྱེད་ཕོ་བྲང་འདིར་སྤོ་བཞུགས་མཛད་ན་སྤྲོའམ་
ཞེས་དྲིས།
མ་ན་རེ། བདག་ཕོ་བྲང་འདིར་སྡོད་པར་ཤིན་ཏུ་སྤྲོ་བ་ཡིན།
ཡང་འབྲུག་དར་གྱིས་མཛུབ་རྒྱུས་འཕུར་ཙམ་བྱས་པ་ན་དེ་མར་གཡོག་དེ་
སླེབས་ནས་ཁྱེད་ལ་བཀའ་ཅི་ཡོད་པ་གསུང་བར་ཞུ་ཞེས་བརྗོད།
འབྲུག་དར་ན་རེ། །ཁྱོད་ཀྱིས་མི་རྒྱུད་དཀར་པོའི་གཞོན་ནུ་མ་བཅུ་ཕྲག་བཞི་
154

འབྲུག་དཪ་དང་གཅེན་པོ་གཉིས་ཀྱི་གཏམ་རྒྱུད།
དང་། མི་རྒྱུད་ནག་པོའི་གཞོན་ནུ་མ་བཅུ་ཕྲག་བཞི། གཞན་ཡང་ཕོ་བྲན་དང་མོ་
བྲན་བཅུ་ཕྲག་བཞི་རེ་བཙལ་ཏེ་ཕོ་བྲང་ནང་བདག་གི་བྲན་འཁོར་དུ་འཇོག་དགོས།
གཡོག་དེས་ཟླ་གྲོགས་བཅུ་ཕྲག་བཞི་མཉམ་ཁྲིད་ཀྱིས་རྒྱ་གར་དང༌། སུའུ་ཏན།
ཏ་ཟིག་སོགས་ནས་བུ་མོ་མཛེས་མ་དང་ཕོ་གཞོན་ཚགས་བཟང་ཅན་མང་པོ་བསྡུས་
ཏེ་འབྲུག་དར་ལ་ཕུལ་བས། འབྲུག་དར་ཡིད་རབ་ཏུ་མགུ་ནས་གཡོག་དེ་ལ་ཕོ་
གཞོན་མོ་གཞོན་དེ་དག་མི་རེར་རྒྱན་གོས་བཟང་པོ་ཆ་ཚང་རེ་བཟོ་དགོས་པ་དང་།
ངེད་མ་བུ་རྣམས་ལ་ཡང་གོས་བཟང་ཆ་ཚང་རེ་བཟོ་དགོས་པའི་ངག་བཀོད་བྱས།
གཡོག་དེས་སྦྱིན་བདག་གི་ངག་བཀོད་ལྟར་དེ་མར་ཁོང་རྣམས་ལ་གྱོན་པ་ཁ་
གསར་རེ་གཡོགས། འབྲུག་དར་གྱིས་མ་ལ་མཛུབ་མོ་བཙུགས་ཏེ་བྲན་འཁོར་རྣམས་
ལ་འདི་ནི་ཁྱོད་ཚོའི་ལྕམ་བགྲེས་མོ་རེད། ཁྱོད་ཅག་ཁོང་གི་ཕྱག་ལ་འོ་སྦྱོར་ཞིག ད་
ནས་བཟུང་ཁྱོད་ཚོས་ལྕམ་བགྲེས་མོར་སྲི་ཞུ་ཞབས་ཏོག་གང་ལེགས་སྒྲུབ་དགོས་ལ།
ཁོང་གི་བཀའ་དང་འགལ་མི་རུང་ཞེས་བརྗོད།
གཞོན་ནུ་མ་དང་ཕོ་གཞོན་རྣམས་ཀྱིས་ལུས་གོས་ཤིན་ཏུ་གྲལ་འགྲིག་པ་གྱོན་
ཐོག་འབྲུག་དར་གྱི་ངག་བཀོད་ལྟར་ཁོང་མ་བུ་གཉིས་ཀྱི་ལག་ཏུ་འོ་སྦྱར་ཞིང་། མོས་
གུས་ཀྱི་དང་བ་བསྟན། དུས་དེ་ནས་བཟུང་ཕོ་བྲང་ནང་འདུ་འཛི་ཆེ་ཞིང་འཁྲུག་ཆ་
དོད་པོར་གྱུར། འབྲུག་དར་ནི་རྒྱལ་པོར་གྱུར་བ་དང༌། ཁོའི་གཅེན་པོ་གཉིས་ཀྱང་
སྲིད་བློན་གྱི་གནས་སུ་འཁོད། གསར་དུ་བཞེངས་པའི་ཕོ་བྲང་དེ་ནི་རྒྱ་ཁྱོན་ཤིན་ཏུ་
ཆེ་བས། འབྲུག་དར་མ་བུ་གཉིས་དབུས་ཀྱི་ཕོ་བྲང་དུ་གནས་བཅའ་བ་དང་། གཅེན་
ཟཱ་ལི་མུ་དང་སེ་ལུ་མུ་གཉིས་སོ་སོར་བྲན་འཁོར་དང་བཅས་ཕོ་བྲང་གཡས་གཡོན་
གཉིས་སུ་ལོགས་བཅད་ཀྱིས་བཞག་ནས་ཁོང་གསུམ་ཀ་རྒྱལ་བློན་གྱི་ཚུལ་དུ་གནས།
155

༄༅།།མཚན་ཞག་སྟོང་གི་གཏམ་རྒྱུད།
རྒྱལ་པོ་འབྲུག་དར་ལ་བློ་ཁྲོས་པ།
རྒྱལ་པོ་ཧྲེ་མུ་སུད་ཏོ་ལེའི་མཛོད་པས་མཛོད་སྒོ་ཕྱེ་ནས་དགོས་ཆ་ལེན་པའི་ཚེ།
མཛོད་ཀྱི་ནོར་དངོས་ཐམས་ཅད་གར་སོང་ཆ་མེད་དུ་གྱུར་ནས་མཛོད་ཁང་སྟོང་པར་
འདུག་པས། ཁོ་ནི་ཤིན་ཏུ་སྐྲག་པར་གྱུར་ནས་དྲན་མེད་དུ་ས་ལ་འགྱེལ། ཁོ་བརྒྱལ་
བ་ལས་གསོས་རྗེས་མཛོད་སྒོ་བརྒྱབ་ནས་རྟབ་རྟབ་པོར་རྒྱལ་པོའི་དྲུང་དུ་སོང་སྟེ་
མཛོད་ཀྱི་རྒྱུ་དངོས་རྣམས་མདང་ནུབ་ཞག་གཅིག་ལ་ཐམས་ཅད་གར་སོང་ཆ་མེད་
དུ་སོང་བའི་གནས་ཚུལ་སྙན་དུ་གསོལ།
རྒྱལ་པོ་ན་རེ། བབདག་གི་མཛོད་ཀྱི་རྒྱུ་ནོར་རྣམས་ཁྱོད་ཀྱིས་བདག་ཚགས་
ལེགས་པོ་མ་བྱས་པ་ཡིན་ནམ།
མཛོད་པ་ན་རེ། ཨཱ་ལཱ་ཚད་བཙུགས། རྒྱལ་པོའི་སྐུ་རྒྱུ་ཕྱག་རྫས་ཁབ་སྐུད་ཙམ་
ལ་ཡང་བདག་གིས་ལག་རྒྱག་བྱས་པ་མ་མཆིས། ཁ་ཉིན་ཁོ་བོ་མཛོད་དུ་འགྲོ་བའི་
སྐབས་སུ་ནོར་རྫས་བྱུར་བུར་གཏམས་ནས་ཡོད་ཀྱང་། དེ་རིང་མཛོད་ཐམས་ཅད་
སྟོང་སང་དུ་གྱུར། མཛོད་སྒོ་དང་སྒོ་ལྕགས་རྣམས་བཅག་པའི་ཤུལ་མེད་ལ་མཛོད་
ཀྱི་གྱང་རྩིག་སོགས་ལ་ཡང་ཕུག་པའི་རྗེས་ཀྱང་མེད་པ་ཐམས་ཅད་སྔར་རྒྱུན་བཞིན་
གྲ་ཆག་གྲུ་ཉམས་མི་འདུག་ན་རྐུན་པོ་ནང་དུ་ཞུགས་པ་ནི་མི་སྲིད།
རྒྱལ་པོ་ན་རེ། གན་ལྡེ་གཉིས་པོ་ཡང་མེད་པ་ཡིན་ནམ།
མཛོད་པ་ན་རེ། གན་ལྡེ་གཉིས་པོ་དེ་ཡང་གར་སོང་ཆ་མེད་དུ་གྱུར།
རྒྱལ་པོ་རབ་ཏུ་ཁྲོས་ཏེ་ཁྲི་ཐོག་ནས་ཧར་ལངས་ཀྱིས་ཁོ་བོ་མཛོད་དུ་ལྟ་བར་
156

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
འགྲོ་ཞེས་བརྗོད། རྒྱལ་པོ་མཛོད་པ་དང་མཉམ་དུ་མཛོད་དུ་བྱོན་པ་ན། མཛོད་
ཁང་ཐམས་ཅད་སྟོང་སང་དུ་གྱུར། རྒྱལ་པོ་ནི་ཁོང་ཁྲོའི་མེ་ལྕེ་འབར་ནས་བདག་གི་
མཛོད་རྐུ་མཁན་རྐུན་པོ་གཡག་ཆེན་དེ་སུ་ཡིན་ནམ། ཞེས་ངར་སྐད་དྲག་པོ་འདོན་
བཞིན་ཞི་དྲག་བློན་པོའི་ཚོགས་རྣམས་གྲོས་ལ་བསྐོངས། བློན་པོ་རྣམས་རྒྱལ་པོའི་
དྲུང་དུ་འདུས་པ་ན། ཡིད་ལ་རྒྱལ་པོ་སྐུ་རླུང་དྲག་པོ་བཞེངས་པར་སྙམ་ནས་ཐམས་
ཅད་ཤིན་ཏུ་འཇིགས། རྒྱལ་པོ་ནི་མི་སྡུག་པའི་ཁྲོ་གཉེར་རབ་ཏུ་བསྡུས་ནས་བློན་པོའི་
ཚོགས་ལ་ཁྱོད་ཅག་གོ་བར་གྱིས་ཤིག མདང་ནུབ་བདག་གི་མཛོད་ཀྱི་ནོར་རྣམས་མ་
ལུས་པར་རྐུན་པོས་འཁྱེར་ནས་ཤུལ་ཙམ་མ་ལྷག་ན། རྒྱལ་ཁྲིམས་ལ་མི་འཇིགས་པའི་
རྐུན་པོ་གཡག་ཆེན་དེ་སུ་ཡིན་པ་ཁྱོད་ཅག་གིས་མི་ཤེས་སམ། ཞེས་ཁྲོ་ཚུབ་ཀྱི་རྣམ་
འགྱུར་ཅི་ཡང་བསྟན།
ཞི་དྲག་བློན་པོའི་ཚོགས་ཀྱིས་དོན་མ་རྟོགས་པས་མགྲིན་གཅིག་ཏུ་དོན་དེ་ཇི་
འདྲ་ཡིན་ནམ་ཞེས་རྒྱལ་པོར་དྲི་བ་ཕུལ།
རྒྱལ་པོ་ན་རེ། ཁྱོད་རྣམས་མཛོད་པར་དྲིས་ཤིག
གཞི་དྲག་བློན་པོའི་ཚོགས་ཀྱིས་གནས་ཚུལ་ཇི་བྱུང་མཛོད་པར་དྲིས་པ་ན།
མཛོད་པ་ན་རེ། ཁ་ཉིན་མཛོད་དུ་ནོར་གྱི་བདོག་པ་བྱུར་བུར་གཏམས་ནས་ཡོད་
ཀྱང་དེ་རིང་ཁོ་པས་མཛོད་སྒོ་འབྱེད་སྐབས་མཛོད་ཐམས་ཅད་སྟོང་སང་དུ་གྱུར།
བོས་ཞིབ་ཏུ་བརྟགས་པའི་ཚེ་སྒོ་དང་སྒེའུ་ཁུང་ཐམས་ཅད་ལ་སྐྱོན་ཆག་ཕྲན་བུ་ཙམ་
ཡང་བྱུང་མེད་ལ་གྱང་རྩིག་ལ་ཡང་ཕུག་པའི་ཤུལ་ཙམ་མེད་པ་འདི་འདྲ་ཅི་ཡིན།
མཛོད་པའི་གཏམ་དེ་ཐོས་པ་དང་བློན་པོའི་ཚོགས་རྣམས་ཤིན་ཏུ་ཡ་མཚན་
པར་གྱུར་ནས་གཅིག་གིས་གཅིག་ལ་བལྟས་ཏེ་སྡོད་པ་ལས་སྨྲ་བའི་སྤོབས་པ་བྲལ།
སྐབས་དེར་སྔར་ཟཱ་ལི་མུ་དང་སེ་ལུ་མུའི་གནས་ཚུལ་རྒྱལ་པོའི་སྙན་དུ་གསོལ་མི་སྐུ་
157

༄༅།།མཚན་ཞག་སྟོང་གི་གཏམ་རྒྱུད།
སྲུང་དེས་བློན་ཚོགས་ཀྱི་གྲལ་ནས་ཐོན་ཏེ། ཀྱེ། རྒྱལ་པོ་མི་དབང་ཆེན་པོ་མཁྱེན།
མདང་ནུབ་ལས་མི་མང་པོས་མཚན་ཐོག་ཐག་ཁང་བུ་བརྩིགས་ཏེ་ད་ནང་ཞོགས་
པ་བརྗིད་ཆགས་རྣམ་པར་བཀྲ་བའི་ཁང་བཟང་ལྷའི་ཕོ་བྲང་ལྟ་བུ་ཞིག་བསྐྲུན། ཁོ་
བོས་དེ་སྐོར་ཞིབ་ཏུ་དྲིས་པ་ན། འབྲུག་དར་ཁྱིམ་དུ་ལོག་ནས་ཁང་བཟང་དེ་ཁོ་ཡིས་
བཞེངས་ཟེར། གཅེན་པོ་གཉིས་ཀྱང་ཁོ་པས་བཙོན་ནས་བཏོན། ད་དུང་ཁོ་ལ་རྒྱུ་
ནོར་གྲངས་ལས་འདས་པ་ཡོད་ལུགས་དང་། ཁྱིམ་དུ་བྲན་གཡོག་ཕོ་མོའི་འཁོར་
ཚོགས་བགྲང་གིས་མི་ལང་བ་བསྐྱངས་ཤིང༌། འཚོ་གོས་ལོངས་སྤྱོད་ཆེ་བ་ས་སྐྱོང་
རྒྱལ་པོ་དང་གཉིས་སུ་མ་མཆིས་པ་ཡོད་ལུགས་ཐོས་ཞེས་བརྗོད།
རྒྱལ་པོ་ན་རེ། ཁྱོད་ཅག་འཕྲལ་དུ་བཙོན་ཁང་ལ་ལྟ་བར་རྒྱུག ཅེས་བརྗོད་པ་
དང་བློན་པོའི་ཚོགས་རྣམས་དེ་མར་བཙོན་ཁང་དུ་སོང་བས་ཟཱ་ལི་མུ་དང་དང་སེ་ལུ་
མུ་གཉིས་ཀྱི་གྲིབ་མ་ཙམ་ཡང་རིག་རྒྱུ་མེད་པས། ཐམས་ཅད་རྒྱལ་པོའི་དྲུང་དུ་འུར་
རྒྱུག་གིས་བཙོན་ཁང་ཡང་བཅོམ་ཟིན་པའི་གནས་ཚུལ་བརྗོད།
རྒྱལ་པོ་ནི་ང་རྒྱལ་གྱིས་དབུགས་བརྩེགས་ཕུ་འདེབས་བཞིན་དུ་ཁྱོད་རྣམས་བདག་
གི་འཁོན་དགྲ་དེ་འཛིན་པར་རྒྱུག་ཅིག ཟཱ་ལི་མུ་དང་དང་སེ་ལུ་མུ་བཙོན་ནས་འདོན་
མཁན་དེ་མཛོད་ཀྱི་ནོར་རྣམས་རྐུ་མཁན་དེ་རང་ཡིན་པར་ངེས་སོ་ཞེས་བརྗོད།
བློན་པོའི་ཚོགས་རྣམས་རྐུན་པོ་གང་ཞིག་འཛིན་དགོས་མིན་མ་རྟོགས་པར་ཅི་
བྱ་གཏོལ་མེད་དུ་གྱར་བའི་སྐབས་དེར་སྲིད་བློན་གྱིས། ཀྱེ། རྒྱལ་པོ་ཆེན་པོ་མཁྱེན།སྐྱེ་
བོ་སུ་ཞིག་འཛིན་དགོས་པ་ཡིན་ནམ་ཞེས་བརྗོད་པ་ན། རྒྱལ་པོ་ནི་ང་རྒྱལ་འགོག་ཏུ་
མེད་པར་རྐུན་མ་ནི་བཙོན་པ་དེ་གཉིས་པོའི་གཅུང་པོ་འབྲུག་དར་མ་ཡིན་ནམ། གན་
ལྡེ་གཉིས་པོ་དེ་ཡང་ཁོ་པས་བརྐུས་པར་ངེས་སོ། ། ཁྱོད་ཀྱིས་དམག་དཔོན་ཞིག་དང་
དམག་མི་བཅུ་ཕྲག་ལྔ་བཏང་ནས་འབྲུག་དར་དང་ཁོའི་གཅེན་པོ་གཉིས་བཟུང་
158

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
བཀྱིགས་གིས་འདིར་ཁྲིད་ལ་ཤོག བདག་གིས་ཁོ་པ་ཚོ་གནམ་ཐག་བརྒྱབ་ནས་གསོད་
རྒྱུ་ཡིན། ཁོའི་རྒྱུ་ནོར་རྣམས་ལ་སྒོ་རྒྱ་བྱེད་རྒྱུ་རྗེད་མི་རུང༌། ད་འཕྲལ་དུ་སོང་ལ་ཁོ་
པ་ཚོ་བཟུང་ནས་བདག་གིས་གསོད་ཅེས་བརྗོད།
སྲིད་བློན་ན་རེ། རྒྱལ་པོ་ཆེན་པོ་བཟོད་པར་གསོལ། ཨཱ་ལཱ་ནི་བཟོད་པ་ཆེན་
པོ་ཡིན་པས་བྲན་འཁོར་རྣམས་ཀྱིས་ཉེས་པར་གྱུར་ཀྱང་ཁོང་གིས་འཕྲལ་དུ་ཆད་པ་
གཅོད་མི་སྲིད། ངག་རྒྱུན་ལྟར་ན། ནུབ་གཅིག་ལ་ཕོ་བྲང་བཞེངས་མཁན་གྱི་མི་དེ་
ནི་སྲིད་ན་འགྲན་པའི་ཟླ་དང་བྲལ་ཟེར་བས། མ་བརྟགས་མ་དཔྱད་པར་གྱ་ཚོམ་གྱི་
ལས་སུ་ཞུགས་ཚེ་འབྲུག་དར་འཛིན་ཐུབ་རྒྱུ་ལྟ་བཞག་མགོ་ལས་རྨ་ཆེ་བ་ཡོང་ངེས་
ལ་བརྟེན། རྒྱལ་པོ་ཆེན་པོ་གནས་སྐབས་ངང་འཐེན་མཛོད་ལ། ཁོ་བོས་གནས་ཚུལ་
ཞིབ་པར་དཔྱད་དེ་བཟང་པོའི་ཐབས་ལ་འབད་ན། རྒྱལ་པོའི་ཐུགས་འདུན་ཆོས་
བཞིན་འགྲུབ་ངེས་རེད་ཅེས་བརྗོད།
རྒྱལ་པོ་ན་རེ། བློན་མཆོག་ཁྱོད་ཀྱིས་ཅི་ནས་ཀྱང་ཐ བས་བཟ ང་ཞི ག་
འདོན་དགོས།
སྲིད་བློན་ན་རེ། བདག་གིས་ཁོ་པ་མགྲོན་དུ་བོས་ནས་འཇམ་མཁས་ཀྱིས་
བཟུང་། གལ་ཏེ་ཁོ་པ་སྟོབས་ཤུགས་ཆེ་ན་ང་ཅག་གིས་ཁོ་འདུལ་བའི་ཐབས་འཚོལ།
འོན་ཀྱང་ཁོ་སྟོབས་མེད་སྙོད་ཆུང་ཞིག་རེད་ན་ཁོ་བཟུང་ནས་རྒྱལ་པོའི་ཐུགས་འདོད་
བཞིན་ཉེས་ཆད་གཅོད།
རྒྱལ་པོ་ན་རེ། ལེགས་སོ།། ཁྱོད་ཀྱིས་ཁོ་འཕྲལ་དུ་མགྲོན་ལ་འབོད་ཅིག
སྲིད་བློན་གྱིས་ཨཱ་སྨིར་ཨོ་སེ་མན་ཞེས་པའི་བློན་པོ་ཞིག་ལ་ཁྱོད་འབྲུག་དར་སར་
སོང་ནས་བདག་ནི་རྒྱལ་པོས་ཁྱེད་ཕོ་བྲང་དུ་གསོལ་སྟོན་ལ་གདན་འདྲེན་པར་བཏང་
བྱུང་ཞེས་བརྗོད་དགོས་པའི་མངག་བྱ་བྱས། འགྲོ་ཁར་རྒྱལ་པོས་བློན་དེ་ལ་ཁྱོད་ཀྱིས་
159

༄༅།།མཚན་ཞག་སྟོང་གི་གཏམ་རྒྱུད།
ཅི་ནས་ཀྱང་ཁོ་པ་འདིར་ཁྲིད་ཐུབ་པ་བྱེད་དགོས་ཞེས་ངག་བཀོད་ནན་པོ་བྱས།
རྒྱལ་པོའི་དམག་ཕྱིར་ལྡོག་པ།
སྲིད་བློན་གྱིས་མགྲོན་འབོད་དུ་མངགས་པའི་བློན་པ་དེ་ནི་སྤྲོ་ཐུང་ཞིང་། གཏི་
མུག་པ། ང་རྒྱལ་རང་རློམ་ཆེ་བའི་སྐྱེ་བོ་ཞིག་ཡིན། ཁོས་འཁོར་གཡོག་བཅུ་ཕྲག་ལྔ་
མཉམ་ཁྲིད་ཀྱིས་འགྱིང་འགྲོས་དང་བཅས་ཏེ་འབྲུག་དར་གྱི་སྒོ་འགྲམ་དུ་འབྱོར་བའི་
ཚེ། དེ་གར་གཡོག་གཅིག་རྐུབ་སྟེགས་ཐོག་འདུག་སྡོད་ཀྱིས་རྒྱལ་པོའི་བང་མི་སླེབས་
པར་སྣང་འཇོག་མེད་པར་འགུལ་ཙམ་ཡང་མི་བྱེད་པར་བསྡད་ནས་ཡོད་པས། བློན་
པོ་དེས་འགྲམ་དུ་སོང་ནས་ཝ་ཡེ།། གཟིམས་དཔོན་ལགས། ཁྱོད་ཅག་གི་སྦྱིན་བདག་
གང་དུ་ཡོད་དམ་ཞེས་དྲིས་པ་ན། གཡོག་དེས་ཕོ་བྲང་ནང་ན་ཡོད་ཅེས་བརྗོད་པ་
ལས་གཞན་གྱི་གཏམ་ལན་མེད་པར་སྔར་བཞིན་རྐུབ་སྟེགས་ཐོག་བསྡད་ནས་འགུལ་
ཙམ་མ་བྱས་པས། བློན་དེ་སྤྲོ་ལངས་ནས་གཡོག་ངན་ཁྱོད་གུས་པའི་ཚུལ་ཙམ་མི་
ཤེས་པ་འདི་འདྲ་ཞེ་མི་ཁྲེལ་ལམ་ཞེས་བསྡིགས།
གཡོག་ན་རེ། ཁྱོད་རྙོག་དྲ་མ་ཤོད། ཕར་ལ་སོང་ཞིག
གཏམ་དེ་ཐོས་པ་དང་བློན་པོ་དེ་ནི་ཁོང་ཁྲོའི་མེ་ལྕེ་རབ་ཏུ་འབར་བས་ལག་གི་
འཁར་བ་ཕྱར་ནས་རྡེག་པར་གཟས་པ་ན། གཡོག་དེས་ཡར་ལངས་ནས་ཁོའི་ལག་
གི་འཁར་བ་ཕྲོགས་པ་དང་ཁོ་རྐང་འོག་ཏུ་རྡོག་གནོན་གྱིས་རྒྱུག་པ་ལན་བཅུ་ཕྲག་
བཞི་བསྣུན་ནས་དྲག་ཏུ་བརྡུངས། ཁོའི་འཁོར་གཡོག་བཅུ་ཕྲག་ལྔ་པོ་དེ་རྣམས་རང་
གི་དཔོན་བརྡུངས་པའི་ནད་མི་ཐེགས་པར་ཐམས་ཅད་ཀྱིས་རལ་གྲི་ཕྱུང་སྟེ་གཡོག་
160

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
དེ་གསོད་པ་འགྲོ་བ་ན། ཁོས་དྲག་པོའི་ང་རོ་སྒྲོག་བཞིན་ལག་གི་འཁར་བ་བསྐོར་
ཏེ་ཆག་མེད་དུ་བརྒྱབ་པས། ཕ་རོལ་རྣམས་རྒོལ་བའི་མཐུ་དང་བྲལ་ཞིང་མགོ་བོར་
སྦར་མོ་བཀབ་ནས་ཝ་བཞིན་དུ་བྲོས། དགྲ་བོ་རྣམས་བྲོས་རྗེས་གཡོག་དེ་ད་གཟོད་
དལ་བུ་དལ་བུར་སྒོ་འགྲམ་གྱི་ཆིབས་བཀྱག་ཐོག་བསྡད།
བློན་ཨཱ་སྨིར་ཨོ་སེ་མན་སྟོན་འཁོར་རྣམས་ཉེས་རྡུང་དྲག་པོ་གཟེད་པས་ཐམས་
ཅད་གདོང་པ་སྨད་ཅིང་ཕྲག་པ་གློད་ནས་ཕོ་བྲང་དུ་ཕྱིར་ལོག་གིས་རྒྱལ་པོའི་དྲུང་དུ་
སུ་སོང་སྟེ། ཀྱེ། རྒྱལ་པོ་ཆེན་པོ་མཁྱེན། ཁོ་བོས་རྒྱལ་པོའི་བཀའ་བཞིན་འབྲུག་དར་
མགྲོན་འབོད་ལ་ཁོའི་ཁྱིམ་གྱི་སྒོ་ཁར་སླེབས་པ་ན། ཁོའི་འཁོར་གཡོག་གཅིག་འགྱིང་
ཉམས་ཆེན་པོས་རྐུབ་སྟེགས་ཐོག་འདུག་སྡོད་ཀྱིས་ང་ཅག་ལ་གུས་པའི་ཚུལ་ཙམ་ཡང་
མི་བྱེད་ཁར། བདག་གིས་ཁོ་ལ་གཏམ་དྲིས་ཀྱང་རྣམ་གཡེང་ཚུལ་གྱིས་གཏམ་ལན་
ཡང་མི་བྱེད་ན། ཁོ་བོ་ཁྲོས་འཁྲུགས་ཏེ་ཁོ་ལ་འཁར་བ་རྒྱག་པར་གཟས་པ་ན། ཁོས་
འཁར་བ་ཕྲོགས་ཏེ་བདག་ལ་བརྒྱབ་པ་མ་ཟད། བདག་གི་འཁོར་ཚོགས་རྣམས་ཀྱང་
བརྡུངས་ཏེ་མགོ་ལུས་ཐམས་ཅད་ནས་ཁྲག་དམར་ཉིལ་ཉིལ་དུ་ཐོན། ང་ཅག་རྣམས་
བརྟན་པའི་སྤྲོས་པ་བྲལ་བས་བྲོས་ཡོང་བ་ཡིན་ཞེས་བརྗོད།
གཏམ་དེ་ཐོས་པ་དང་རྒྱལ་པོ་ནི་ང་རྒྱལ་གྱི་མེ་ལྕེ་རབ་ཏུ་འབར་ནས་དམག་
བརྒྱ་ཕྲག་གཅིག་བཏང་སྟེ་ཁོ་ལ་ཁ་གཏད་གཅོག་དགོས། ཞེས་བརྗོད་པས་སྲིད་
བློན་གྱིས་རྒྱལ་པོའི་བཀའ་བཞིན་འབྲུག་དར་གྱི་ཁ་གནོན་དུ་དམག་བརྒྱ་ཕྲག་གཅིག་
བཏང་། དམག་དེ་དག་འབྲུག་དར་གྱི་སྒོ་འགྲམ་དུ་སླེབས་པ་དང་སྔར་གྱི་གཡོག་
དེས་འཁར་བ་འཕྱར་ཏེ་དེ་རྣམས་དང་འཐབ་པས་ཕ་རོལ་རྣམས་ཕམ་ནས་ལམ་གང་
ཐོབ་ཀྱིས་བྲོས་སོང་བ་ན་ད་གཟོད་གཡོག་དེ་སྔར་བཞིན་སྒོ་འགྲམ་དུ་བསྡད།
སྲིད་བློན་གྱིས་བཏང་བའི་དམག་བརྒྱ་ཕྲག་གཅིག་པོ་དེ་ཡང་ཕམ་ནས་ཕོ་བྲང་
161

༄༅།།མཚན་ཞག་སྟོང་གི་གཏམ་རྒྱུད།
དུ་བྲོས་ཏེ་རྒྱལ་པོར། ཀྱེ། རྒྱལ་ཆེན་པོ་མཁྱེན། བདག་ཅག་གིས་ཁོ་གླགས་མ་རྙེད་
པས་བྲོས་ཡོང་བ་ཡིན་ཞེས་བརྗོད། རྒྱལ་པོ་ནི་སྔར་བས་ཁྲོས་འཁྲུགས་པར་གྱུར་ཏེ་
དམག་བརྒྱ་ཕྲག་གཉིས་བཏང་ནས་ཁོ་ལ་ཁ་གཏད་གཅོག་དགོས་ཞེས་བརྗོད།
སྲིད་བློན་གྱིས་རྒྱལ་པོའི་བཀའ་བཞིན་འབྲུག་དར་གྱི་ཁ་གནོན་དུ་དམག་བརྒྱ་
ཕྲག་གཉིས་བཏང་ཞིང་། དེ་རྣམས་འབྲུག་དར་གྱི་སྒོ་འགྲམ་དུ་སླེབས་པ་དང་སྔར་
བཞིན་འཐབ་ཡ་མ་ལོན་པས་ཡོངས་སུ་ཕམ་སྟེ་ཕོ་བྲང་དུ་བྲོས། རྒྱལ་པོའི་ཐུགས་ལ་
གནས་ཚུལ་མི་བཟང་བར་སྙམ་ནས་སྲིད་བློན་ལ་སྨྲས་པར། བློན་ཆེན་པོ་ཁྱོད་ཀྱིས་
དམག་བརྒྱ་ཕྲག་ལྔ་མཉམ་ཁྲིད་ཀྱིས་གཡོག་དེ་དང་འབྲུག་དཪ་གཅེན་གཅུང་རྣམས་
འཛིན་ལ་སོང་ཞིག་ཅེས་བརྗོད།
སྲིད་བློན་ན་རེ། ཀྱེ། རྒྱལ་པོ་ཆེན་པོ་མཁྱེན། གོ་མཚོན་ཐོགས་པའི་དཔུང་ཆེན་
མི་དགོས་པར་བདག་གཅིག་པུར་ཁོ་ཕྲད་ལ་འགྲོ།
རྒྱལ་པོ་ན་རེ། ལེགས་སོ། ། ཁྱོད་སོང་ལ་དེ་གར་སླེབས་རྗེས་ཁྱོད་ཀྱིས་ཆུ་བོའི་
འགྲོས་ལ་བསྟུན་ནས་སྐྱ་བའི་རྒྱག་ཕྱོགས་བྱེད་དགོས་ཞེས་མངག་བྱ་བྱས།
སྲིད་བློན་གྱིས་ལུས་ཀྱི་རལ་གྲི་ཕབ་ཅིང་ལས་ཞྭ་ལས་གོས་ཕུད་ནས་དཀྱུས་ཆས་
སྤྲས་ཤིང་། ལག་ཏུ་ཕྲེང་བ་ཞིག་ཀྱང་ཁུར་ནས་གཅིག་པུར་འབྲུག་དར་གྱི་ཁྱིམ་དུ་
བསྐྱོད། སྒོ་འགྲམ་དུ་སླེབས་པ་དང་གཡོག་དེ་ལ་གུས་པ་ཆེན་པོས་འཚམས་འདྲིའི་
གཏམ་སྙན་བརྗོད། གཡོག་དེས་འགྲོ་བ་མི་ཁྱོད་ལ་དོན་ཅི་ཡོད་དམ་ཞེས་དྲིས། སྲིད་
བློན་གྱི་ཡིད་ལ་གཡོག་དེས་བདག་ལ་འགྲོ་བ་མི་ཞེས་བརྗོད་པས་ཕ་རོལ་པོ་ནི་ལྷ་ཡི་
གྲས་སུ་གཏོགས་པར་སྙམ་ནས། ཡིད་ལ་དངངས་འཚབ་ཆེན་པོ་བྱུང་། ཁོས་ཁྱེད་
ཅག་གི་སྦྱིན་བདག་འབྲུག་དར་བཞུགས་སམ་ཞེས་དྲིས།
གཡོག་ན་རེ། ཁོང་ཕོ་བྲང་དུ་བཞུགས་ཡོད།
162

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
སྲིད་བློན་ན་རེ། བདག་ནི་རྒྱལ་པོ་ཧྲེ་མུ་སུད་ཏོ་ལེས་འབྲུག་དར་ཕོ་བྲང་དུ་
གསོལ་སྟོན་ལ་གདན་འདྲེན་པར་བཏང་བྱུང་བས་ཁོང་ཅི་ནས་ཀྱང་མགྲོན་དུ་ཕེབས་
པར་ཞུ་ཞེས་གསུང་བར་ཞུ།
གཡོག་ན་རེ། ཁྱོད་ཡུད་ཙམ་སྒུག་ལ་ཁོ་བོས་སྙན་སེང་ཞུ་བར་འགྲོ།
སྲིད་བློན་གྱིས་སྒོ་འགྲམ་དུ་ཚུལ་ལྡན་གྱིས་བཀའ་བསྒུགས་ནས་བསྡད།
འབྲུག་དར་གྱིས་རྒྱལ་པོ་མགྲོན་དུ་འབོད་པ།
གཡོག་དེ་ཕོ་བྲང་དུ་སོང་ནས་འབྲུག་དར་ལ་སྦྱིན་བདག་མཁྱེན། རྒྱལ་པོས་
བློན་པོ་ཞིག་དང་འཁོར་བཅུ་ཕྲག་ལྔ་ཁྱེད་མགྲོན་འབོད་དུ་བཏང་འདུག་པ་བདག་
གིས་བརྡུངས་ནས་ཕྱིར་བསྐྲད་པ་དང༌། དེ་ནས་ཡང་མི་བརྒྱ་ཕྲག་གཅིག་སླེབས་
བྱུང་བ་དེ་ཡང་བདག་གིས་ཕམ་པར་བྱས། མཐར་མི་བརྒྱ་ཕྲག་གཉིས་སླེབས་བྱུང་
བ་དེ་རྣམས་ཀྱང་ཁོ་བོས་ཆམ་ལ་ཕབ། ད་ཆ་སྲིད་བློན་གཅིག་པོ་ཁྱེད་མགྲོན་འབོད་
དུ་སླེབས་བྱུང་བས་ཁྱེད་ཕེབས་སམ་མི་ཕེབས་ཞེས་བརྗོད།
འབྲུག་དར་ན་རེ། ཁྱོད་སྲིད་བློན་འབོད་ལ་སོང༌།
གཡོག་དེས་སྦྱིན་བདག་གི་བཀའ་བཞིན་སྒོ་འགྲམ་དུ་སོང་ནས་སྲིད་བློན་ལ་
སྨྲས་པར། སྐུ་ངོ་སྲིད་བློན་ཆེ་མོ། བདག་གི་སྦྱིན་བདག་གིས་ཁྱེད་ཡར་ཕེབས་ཤོག་
གསུངས།
སྲིད་བློན་གྱིས་ལགས་སོ།། ཞེས་བརྗོད་ནས་ཕོ་བྲང་ནང་སོང་བ་ན། འབྲུག་
དར་ནི་ས་སྐྱོང་རྒྱལ་པོ་ཞིག་དང་འདྲ་བར་ཁྲི་སྟེང་དུ་ཉམས་བཟང་དང་བཅས་ཏེ་
163

༄༅།།མཚན་ཞག་སྟོང་གི་གཏམ་རྒྱུད།
གནས་ཤིང༌།ཁོའི་ཁྲི་སྟན་ནི་ས་སྐྱོང་རྒྱལ་རིགས་ལ་ཡང་དཀོན་པའི་རུམ་གདན་
ཁྱད་དུ་འཕགས་པས་མཛེས་པར་བྱས། ཁང་བཟང་དེའི་ནང་གི་མཛེས་ཤིང་ལྟ་ན་
སྡུག་པའི་བརྐོས་རིས་དང་བརྗིད་ཆགས་ཡིད་དུ་འོང་བའི་འཛིན་ཆས་སོགས་མཐོང་
བའི་ཚེ། རྒྱལ་པོའི་ཆབ་སྲིད་འཛིན་པའི་བློན་ཆེན་པོ་དེ་ཡང་ཡིད་ཞུམ་ནས་གུས་པ་
ཆེན་པོས་པུས་མོའི་ལྷ་ང་ས་ལ་བཙུགས་ཏེ་གུས་ཕྱག་དང་འབྲེལ་བསྟོད་སྨོན་རྒྱ་ཆེ་
བྱས། འབྲུག་དར་གྱིས་བློན་ཆེན་པོ་སྐུ་དོན་ཅི་ཡོད་དམ་ཞེས་དྲིས།
སྲིད་བློན་ན་རེ། སྐུ་ཞབས་ཁྱེད་ཀྱི་གྲོགས་བཟང་རྒྱལ་པོ་ཧྲེ་མུ་སུད་ཏོ་ལེས་
ཁྱེད་ལ་གུས་འདུད་དང་འབྲེལ་སྐུ་ཉིད་མཇལ་འདོད་ཆེ་བས་བདག་ནི་ཁྱེད་ཕོ་བྲང་
དུ་གསོལ་སྟོན་ལ་གདན་ཞུར་མངགས་པས། སྐུ་ཉིད་ཅི་ནས་ཀྱང་ཕེབས་པར་ཞུ།
འབྲུག་དར་ན་རེ། རྒྱལ་པོ་ཁོང་བདག་གི་གྲོགས་བཟང་པོ་ཡིན་ན། བདག་གིས་ཁོང་
ལ་གུས་འདུད་དང་འབྲེལ་བདག་གི་ཁྱིམ་ལ་མགྲོན་དུ་ཕེབས་པར་ཞུ།
སྲིད་བློན་ན་རེ། བཀའ་བཞིན་དུ་ཞུའོ། །
འབྲུག་དར་གྱིས་མཛུབ་རྒྱུས་འཕུར་ཙམ་བྱས་པ་དང་གཡོག་དེ་སླེབས། འབྲུག་
དར་གྱིས་ཁྱོད་ཀྱིས་འཕྲལ་དུ་གོས་བཟང་ཆ་ཚང་ཞིག་འཁུར་ཤོག ཅེས་བརྗོད་པ་
དང་གཡོག་དེས་དེ་མར་གོས་བཟང་ཆ་ཚང་གཅིག་ཁུར་ཡོང༌། འབྲུག་དར་གྱིས་གོས་
དེ་སྲིད་བློན་གྱོན་དུ་བཅུག་རྗེས་ད་ཁྱོད་སོང་ལ། བདག་གི་གཏམ་དེ་ཁྱོད་ཀྱིས་རྒྱལ་
པོ་ཆེན་པོའི་སྙན་དུ་གསོལ་ཞིག་ཅེས་བརྗོད།
སྲིད་བློན་གྱིས་སྔར་ལུས་ལ་རེག་མྱོང་མེད་པའི་གོས་བཟང་དེ་བཀླུབས་ནས་
རྟབ་རྟབ་པོར་ཕོ་བྲང་དུ་ལོག་སྟེ་འབྲུག་དར་གྱི་རྫིག་ཉམས་དང་ཁོའི་ཕོ་བྲང་ཕྱི་ནང་
གི་བརྗིད་ཉམས་ཅི་མཆིས་པ་རྒྱལ་པོའི་སྙན་དུ་གསོལ། འབྲུག་དཪ་གྱིས་གསོལ་སྟོན་
གྲ་བསྒྲིགས་ཏེ་རྒྱལ་པོ་མགྲོན་དུ་ཕེབས་རྒྱུར་སྒུག
164

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
རྒྱལ་པོ་ཤིན་ཏུ་དགྱེས་ཏེ་དེ་མར་སྐུ་སྲུང་རྣམས་ལ་མགྱོགས་འགྲོའི་བཞོན་པ་གྲ་
སྒྲིག་གིས་མཉམ་དུ་མགྲོན་ལ་འགྲོ་དགོས་པའི་བཀའ་བསྩལ། རྒྱལ་པོས་འཁོར་ཚོགས་
གཏོས་ཆེ་བ་མཉམ་ཁྲིད་ཀྱིས་རྔམ་རྔམ་བརྗིད་བརྗིད་ངང་མགྲོན་དུ་བྱོན། རྒྱལ་པོ་
སྟོན་འཁོར་རྣམས་འབྲུག་དར་གྱི་ཕོ་བྲང་སྒོ་རའི་ནང་འབྱོར་བ་ན། དེ་གར་གཟུགས་
སྟོབས་ཆེ་ལ་གཏུམ་དྲག་ཅན་གྱི་སྐྱེ་བོ་དུ་མ་འགྲེང་སྟབས་སུ་ཡོད་པས། རྒྱལ་པོའི་
ཡིད་ལ་དབང་མེད་དུ་འཇིགས་པ་སྐྱེས། དེ་ནི་སྲིད་བློན་ཡོང་བའི་ཤུལ་དུ་འབྲུག་
དར་གྱིས་གཡོག་དེ་བོས་ནས་ཁྱོད་ཀྱིས་རང་གི་ཟླ་གྲོགས་རྣམས་སྲུང་དམག་གི་ཚུལ་
དུ་སྒོ་རའི་ནང་འཇོག་དགོས། ་ལྟར་བྱས་ཚེ་རྒྱལ་པོ་སྐྲག་འགྲོ་བ་མ་ཟད། བདག་
ནི་ཁོ་བས་ཀྱང་འཇིགས་པ་དང་རླབས་ཆེ་བ་རྟོགས་ཐུབ་ཅེས་བརྗོད་པས་གཡོག་དེས་
དེ་མར་རང་གི་ཟླ་གྲོགས་བརྒྱ་ཕྲག་གཉིས་ལ་གོ་གྱོན་མཚོན་ཐོགས་ཀྱིས་སྲུང་དམག་
གི་ཚུལ་དུ་བསྒྲིགས་པ་རྒྱལ་པོས་རིག་པ་དང་འཇིགས་དངངས་ཆེན་པོ་སྐྱེས།
རྒྱལ་པོ་ཕོ་བྲང་ནང་བྱོན་པའི་ཚེ་འབྲུག་དར་ནི་ས་སྐྱོང་རྒྱལ་པོ་རྣམས་ཀྱིས་སྤྱོད་
པའི་ཁྲི་སྟན་མཐོན་པོ་ཞིག་གི་ཐོག་ཏུ་བསྡད་ནས་ཡོད་པས། རྒྱལ་པོ་དེས་གུས་གུས་
ཞུམ་ཞུམ་གྱི་ཁོ་ལ་འཚམས་ཞུ་བྱས། འོན་ཀྱང་འབྲུག་དར་ནི་སྣང་མེད་དུ་སྡོད་པ་
ལས་འཚམས་ལན་ཡང་མི་བྱེད་ལ། རྒྱལ་པོར་འདུག་གནས་ཀྱང་གྲ་སྒྲིག་བྱས་མེད་
པས། རྒྱལ་པོ་བཞུགས་སུ་གསོལ་ཞེས་ཀྱང་མི་བརྗོད་པར་ལངས་སྟབས་སུ་བཞག་
པར་བརྟེན་རྒྱལ་པོ་སྡོད་པར་མི་ནུས་ལ། སོང་ནའང་མི་རུང་བའི་བྱེད་གཏད་ཆེན་
པོ་བྱུང་བས། ཡིད་ལ་ཁོ་པ་བདག་ལ་འཇིགས་ཞུམ་ཕྲན་བུ་ཙམ་ཡོད་ཚེ་འདི་ལྟར་
སྣང་མེད་དུ་འཇོག་མི་སྲིད། འདི་ནི་བདག་གིས་ཁོ་པའི་གཅེན་པོ་གཉིས་ལ་མནར་
གཅོད་བཏང་བའི་འཁོན་ལན་བསློགས་པ་མིན་ནམ་སྙམ་པའི་རྣམ་རྟོག་གིས་བཅིངས་
པའི་སྐབས་སུ་གློ་བུར་དུ་འབྲུག་དར་གྱིས་རྒྱལ་པོ་ཆེན་པོ། ཁྱེད་ཀྱིས་ཆབ་འབངས་མི་
165

༄༅།།མཚན་ཞག་སྟོང་གི་གཏམ་རྒྱུད།
སེར་ལ་སྡུག་སྦྱོང་འདི་ལྟར་གཏོང་བ་ཅི་ནས་ཀྱང་མི་རུང་ལ། འབངས་ཀྱི་རྒྱུ་དངོས་
གཞུང་བཞེས་གཏོང་བ་ནི་དེ་བས་ཀྱང་རུང་བ་མ་ཡིན་ཞེས་བརྗོད།
རྒྱལ་པོ་ན་རེ། བདག་ནི་འདོད་རྔམ་གྱིས་བརླམས་ཏེ་མི་དགེ་བའི་ལས་འདི་
ལྟར་ཐལ། འཇིག་རྟེན་འདིའི་ཐོག་ནོར་འཁྲུལ་གྱི་བྱ་བ་མེད་ན་དེ་ལ་ཡངས་པར་
བྱེད་དགོས་དོན་ཡང་མེད། ཅེས་ཁ་སྙན་འདྲ་ཆགས་ཀྱིས་རང་གི་ཉེས་པ་ཁས་
བླངས་ཏེ་ཞུམ་པའི་ཚུལ་གྱིས་འབྲུག་དར་ལ་བཟོད་གསོལ་ཞུས། མཐར་འབྲུག་དར་
གྱིས་རྒྱལ་པོའི་རེ་བ་དང་དུ་བླངས་ནས་སྨྲས་པར། ཁྱེད་ལ་ཨཱ་ལཱ་ཐུགས་རྗེ་ཅན་གྱིས་
དགོངས་ཡངས་མཛད་སྲིད། ཅེས་བརྗོད་མཚམས་ད་གཟོད་གུས་པ་ཆེན་པོས་རྒྱལ་
པོ་བཞུགས་སུ་གསོལ་བ་དང་། རང་གི་གཅེན་པོ་གཉིས་ལ་གསོལ་སྟོན་གཤོམ་དགོས་
པའི་ངག་བཀོད་བྱས་ཏེ་རྒྱལ་པོར་སྟོན་མོ་རྒྱ་ཆེ་བཤམས་པ་དང༌། རྒྱལ་པོའི་སྐུ་སྲུང་
རྣམས་ལ་ཡང་མི་རེར་གོས་བཟང་ཆ་ཚང་རེ་སྦྱིན་ནས་གསོལ་སྟོན་མཇུག་འགྲིལ།
རྒྱལ་པོ་སྟོན་འཁོར་རྣམས་སྤྲོ་བ་ཆེན་པོའི་ངང་རང་གི་ཕོ་བྲང་དུ་ལོག དུས་
དེ་ནས་བཟུང་རྒྱལ་པོ་དང་འབྲུག་དཪ་གཉིས་མཛའ་བཤེས་སྨོན་འདྲིན་དུ་གྱུར་ནས་
རྒྱལ་པོ་རྟག་ཏུ་འབྲུག་དར་གྱི་ཕོ་བྲང་དུ་བྱོན་པ་དང་རྒྱལ་བློན་མདུན་གྲོས་ཀྱང་
འབྲུག་དར་གྱི་ཕོ་བྲང་དུ་བྱེད།
འབྲུག་དར་གྱིས་རྒྱལ་པོའི་སྲས་མོ་བག་མར་ལེན་པ།
རྒྱལ་པོ་ཧྲེ་མུ་སུད་ཏོ་ལེ་དང་འབྲུག་དར་གཉིས་མཛའ་བཤེས་སྨོན་འདྲིན་དུ་
གྱུར་ནས་དུས་ཡུན་གང་ཙམ་སོང་བ་ན། ཉིན་ཞིག་རྒྱལ་པོས་སྲིད་བློན་བསྐོངས་
166

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད
ནས་གསང་གྲོས་བྱས་ཏེ་བདག་ནི་འབྲུག་དར་གྱིས་རྒྱལ་སྲིད་འཕྲོག་པར་དོགས་
ཞེས་བརྗོད།
སྲིད་བློན་ན་རེ། རྒྱལ་པོ་ཆེན་པོ། རྒྱལ་སྲིད་འཕྲོག་དོགས་ཀྱི་ཐུགས་གཡེང་
མཛད་དགོས་དོན་མ་མཆིས། ཅི་ཕྱིར་ཞེ་ན། ད་ཆ་འབྲུག་དར་ནི་རྒྱལ་པོ་ལས་ཀྱང་
དབུ་འཕང་མཐོ་བས་ཁོས་རྒྱལ་སྲིད་ཕྲོགས་ནས་རྒྱལ་པོའི་ཁྲི་ལ་འཛེགས་ན་རང་ཉིད་
ཉམས་དམའ་བར་གྱུར་བ་ཡིན་པས། དེ་ལྟར་བྱེད་མི་སྲིད། ཅི་སྟེ་ཁོས་རྒྱལ་པོའི་སྐུ་
ལ་སྡོ་བར་དོགས་ན་རྒྱལ་པོ་ཆེན་པོས་སྲས་མོ་ཁོའི་ཆུང་མར་བྱིན་ཚེ་རྒྱལ་པོ་དང་གོ་
མག་ཁྱིམ་གཅིག་ཏུ་གྱུར་བས། ཁོ་ལ་ལོག་པའི་བློ་མི་ཤར་ཞེས་བརྗོད།
རྒྱལ་པོ་ན་རེ། དེ་ལྟར་ན་ཁྱོད་ཀྱིས་གཉེན་དོན་དེ་སྒྲུབ་པར་གྱིས་ཤིག
སྲིད་བློན་ན་རེ། རྒྱལ་པོ་ཆེན་པོས་འབྲུག་དར་མགྲོན་འབོད་མཛོད་ལ་ང་ཅག་
རྣམས་ཚོམས་ཆེན་དུ་ཁོ་དང་མཉམ་དུ་མོལ་ནས་སྡོད། དེའི་ཚེ་སྲས་མོ་མཛེས་པའི་
རྒྱན་གོས་བཀླུབས་ཏེ་ཚོམས་ཆེན་སྒོ་འགྲམ་ནས་འགྲོ་སྐྱོད་བྱེད་དུ་བཅུག ཚུལ་དེ་
འབྲུག་དར་གྱིས་རིག་ན་ཁོ་པའི་ཡིད་ཀྱི་བརྟན་པ་འཕྲོག་ངེས་ལ་བརྟེན། སྐབས་དེར་
ང་ཅག་གིས་ཁོ་ལ་ཤབ་ཤུབ་ཀྱིས་སྲས་མོ་ངོ་སྤྲོད་བྱས་ཏེ་རྒྱལ་པོས་མི་མཁྱེན་པའི་ཚུལ་
བྱེད། དེ་ལྟར་བྱས་ཚེ་ནམ་ཞིག་ཁོས་རྒྱལ་པོར་སྲས་མོ་རང་གི་ཆུང་མར་སློང་སྲིད་པ་
རེད་ན། རྒྱལ་པོས་སྲས་མོ་ཁོ་ཡི་ཆུང་མར་བྱིན། དེའི་དུས་སུ་རྒྱལ་པོ་དང་གོ་མག་
ཁྱིམ་གཅིག་ཏུ་གྱུར་ནས་རྒྱལ་པོ་ཡང་ཐུགས་བློ་བདེ་མོ་ཡོང་ལ། གལ་ཏེ་སྐབས་དེར་
འབྲུག་དར་འདས་ཚེ་ཁོ་པའི་ཁྱིམ་ནོར་བགྲང་ལས་འདས་པ་དེ་རྣམས་ཀྱང་རྒྱལ་པོར་
དབང་བ་ཡིན་ཞེས་བརྗོད།
རྒྱལ་པོ་ན་རེ། ལེགས་སོ་ལེགས་སོ ། བློན་ཆེན་ཁྱོད་ཀྱི་བསམ་ཇུས་འདི་ལེགས་
སོ། ། ཞེས་བརྗོད་ནས་རྒྱལ་པོས་སྟོན་མོ་བཤམས་ཏེ་འབྲུག་དར་མགྲོན་དུ་བོས།
167

༄༅།།མཚན་ཞག་སྟོང་གི་གཏམ་རྒྱུད།
འབྲུག་དར་གྱིས་རྒྱལ་པོའི་ཕོ་བྲང་དུ་མགྲོན་ལ་སོང་ཞིང་། སྐུ་མགྲོན་གཞན་རྣམས་
དང་མཉམ་དུ་ཚོམས་ཆེན་དབུས་སུ་བཞུགས་གྲལ་དུ་ཁོད་ནས་བཟའ་བཏུང་ལ་སྤྱད།
དགོང་མོའི་མཚམས་སུ་རྒྱལ་པོས་འཁོར་གཡོག་ཅིག་བཙུན་མོའི་སར་མངགས་ནས་
བཙུན་མོར་ཁྱོད་ཀྱིས་ང་ཅག་གི་སྲས་མོར་རྒྱན་གོས་བཟང་པོས་མཛེས་སྡུག་རྣམ་པར་
བཀྲ་བ་ཞིག་ཏུ་བཅོས་ཏེ་ཚོམས་ཆེན་གྱི་སྒོ་ཁར་ཁྲིད་ལ་ཤོག་ཅེས་བརྡ་སྦྱར། རྒྱལ་
པོའི་བཀའ་འབྱོར་བ་དང་བཙུན་མོས་དེ་མ་ཉིད་དུ་སྲས་མོར་རྒྱན་གོས་བཟང་པོའི་
གཟབ་མཆོར་ལེགས་པར་སྤྲས་ཤིང༌། ལྟ་བས་མཆོག་མི་ཤེས་པའི་ཡིད་འོང་གཞོན་
ནུ་མ་ཞིག་ཏུ་བཅོས་ཏེ་ཚོམས་ཆེན་གྱི་སྒོ་འགྲམ་དུ་ཁྲིད་འོང་། འབྲུག་དར་ནི་སྲས་
མོ་མཐོང་བ་དང་ཡིད་ཀྱི་བརྟན་པ་དབང་མེད་དུ་ཕྲོགས་ནས་འདི་འདྲ་མིའམ་ལྷ་ཡི་
སྲས་མོ་ཅི་ཡིན་སྙམ་ནས་ཡིད་སྨོན་གྱི་རྐན་སྒྲ་ཏོག་ཏོག་ཏུ་གྲགས། ཚུལ་དེ་མཐོང་བ་
དང་དེ་མར་སྲིད་བློན་གྱིས་འབྲུག་དར་ལ་བདག་གི་མགོན་མཁྱེན། ཁྱེད་བཞིན་མི་
སྡུག་པས་མི་སྤྲོ་བ་ཅི་མེད་དམ་ཞེས་དྲིས།
འབྲུག་དར་ན་རེ། སྲས་མོ་འདི་སུ་ཡིན་ནམ། སྲིད་བློན་ན་རེ། ཁོང་ནི་ཁྱེད་ཀྱི་
གྲོགས་མཆོག་རྒྱལ་པོ་ཆེན་པོའི་སྲས་མོ་ཡིན་ནོ།། ཁྱེད་སྲས་མོར་ཐུགས་ཆགས་ན་ཁོ་
བོས་རྒྱལ་པོར་སྲས་མོ་དེ་ཁྱེད་ཀྱི་ཆུང་མར་བསྩལ་རྒྱུའི་གནང་བ་ཞུ།
འབྲུག་དར་ན་རེ། ལེགས་སོ་ལེགས་སོ ། ཁྱེད་ཀྱིས་རྒྱལ་པོར་ངེད་གཉིས་ཁྱིམ་
ཐབ་ཀྱི་བགོ་སྐལ་འཛིན་འཐུས་ཀྱི་གནང་བ་ཞུ། བདག་གི་དཀོན་མཆོག་དཔང་དུ་
བཙུགས་ནས་ཁྱེད་ལ་གླ་ཡོན་གང་དགོས་པ་སྦྱིན་ལ། རྒྱལ་པོར་སྲས་མོའི་ནུ་རིན་ཅི་
དགོས་པ་ཡང་ཁོ་བོས་ཐོགས་མེད་དུ་སྤྲོད།
སྲིད་བློན་ན་རེ། ཁོ་བོས་ཁྱེད་ཀྱིས་ཐུགས་འདུན་ཇི་བཞིན་དུ་འགྲུབ་པའི་འབད་
པ་ཅི་ནས་ཀྱང་བྱེད།
168

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
སྲིད་བློན་དང་འབྲུག་དར་གྲོས་མོལ་ཟིན་མཚམས་སྲིད་བློན་གྱིས། ཀྱེ། རྒྱལ་
པོ་ཆེན་པོ་མཁྱེན། རྒྱལ་པོའི་གྲོགས་མཆོག་འབྲུག་དར་སྲས་མོར་ཆགས་པས། ཁོ་བོ་
རྒྱལ་པོའི་དྲུང་དུ་གཉེན་སློང་དུ་བཏང་བྱུང་ན། རྒྱལ་པོ་ཆེན་པོས་སྲས་མོ་ཨ་ཤེལ་ཡཱ་
འབྲུག་དར་གྱི་ཆུང་མར་བསྩལ་དུ་གསོལ། བློན་པོ་བདག་གི་སེམས་བཟང་པོ་ཆུད་
གཟོན་པར་མ་མཛོད། སྲས་མོར་ནུ་རིན་ཇི་དགོས་འབྲུག་དར་གྱིས་འཕྲལ་དུ་འབུལ་
བ་ཡིན།
རྒྱལ་པོ་ན་རེ། ནུ་རིན་བླངས་པ་དང་ཁྱད་མེད། ཁོ་པས་སྲས་མོ་ཆུང་མར་
ལེན་འདོད་པ་ཤིན་ཏུ་ལེགས་སོ།། དེ་ནས་ཞག་གཅིག་འདས་པའི་ཉིན་གཉིས་པར་
རྒྱལ་བློན་མདུན་གྲོས་ཟིན་མཚམས་རྒྱལ་པོས་ཞི་དྲག་བློན་པོའི་ཚོགས་དང༌། མི་དྲག་
དཔོན་རིགས། འབངས་མི་སེར། ཁྲིམས་དཔོན་བཅས་མཉམ་འཛོམས་ཐོག་འབྲུག་
དཪ་དང་སྲས་མོ་ཨ་ཤེལ་ཡཱ་གཉིས་གཉེན་སྒྲིག་གཏན་འཁེལ་གྱི་གཉེན་ཡིག་ཀྱང་
བཞག འབྲུག་དར་གྱིས་གཡོག་ཅིག་གསེར་དངུལ་རིན་ཆེན་བླུགས་པའི་གན་ལྡེ་ལེན་
པར་བཏང་ནས་དེ་སྲས་མོའི་ནུ་རིན་དུ་རྒྱལ་པོར་ཕུལ། དེ་ནས་གཉེན་སྒྲིག་དངོས་
གཞིའི་དགའ་སྟོན་རྒྱ་ཆེར་བཤམས།
འབྲུག་དར་གྱི་སྲས་མོ་ཨ་ཤེལ་ཡཱ་ཆུང་མར་བླངས་རྗེས་ཁོ་ནི་རྒྱལ་པོའི་གོ་མག་
ཏུ་གྱུར་བས་རྒྱལ་པོ་དང་ཁྱིམ་ཚང་གཅིག་ཏུ་གྱུར་ཏེ་དགའ་ཞིང་སྐྱིད་པའི་དཔལ་ལ་
རོལ། དུས་ཡུན་གང་ཙམ་སོང་བ་ན་རྒྱལ་པོ་འདས། འབངས་མི་སེར་རྣམས་ཀྱིས་
མགྲིན་གཅིག་ཏུ་འབྲུག་དར་རྒྱལ་པོར་བཀུར། ཁོས་ཨུ་ཚུགས་ཆེན་པོས་བཤོལ་བཏབ་
ཀྱང་ཐམས་ཅད་ཀྱིས་གོང་དུ་བཀུར་བས། མཐར་འབྲུག་དར་རྒྱལ་པོའི་ཁྲི་ལ་བཀོད།
འབྲུག་དར་རྒྱལ་པོའི་ཁྲི་ལ་འཁོད་རྗེས་བཟོ་བོ་མང་པོ་བསྡུས་ནས་རྒྱལ་པོ་གོང་
མའི་པུར་ཚལ་གྱི་དབུས་སུ་རོ་མའི་ལུགས་ཀྱི་ཕྱག་ཁང་ཞིག་གསར་རྒྱག་ཐོག་རྒྱུ་དངུལ་
169

༄༅།།མཚན་ཞག་སྟོང་གི་གཏམ་རྒྱུད།
འབོར་ཆེན་བཏོན་ཏེ་ཉམ་ཐག་དབུལ་པོ་རྣམས་ལ་སྦྱིན་པ་རྒྱ་ཆེར་བཏང་ནས་དགེ་
བའི་ལས་རླབས་པོ་ཆེ་བསྒྲུབས། དེ་རྗེས་འཛུགས་སྐྲུན་གྱི་ལས་སྒོ་རྒྱ་ཆེར་སྤེལ་ཞིང་།
ཕོ་བྲང་དང་ཕྱག་ཁང་གསར་དུ་བཏབ། རྒྱལ་པོའི་ཕོ་བྲང་ཆགས་ཡུལ་གྱི་ཁྲོམ་གཞུང་
དུ་རང་གི་མིང་སྦྱར་ཏེ་ལམ་མིང་བཏགས། གཅེན་པོ་གཉིས་སྲིད་བློན་རྒན་བཞོན་དུ་
བསྐོས་ནས་སྤུན་མཆེད་གསུམ་གྱིས་རྒྱལ་སྲིད་བསྐྱངས།
འབྲུག་དར་རྐྱེན་ལམ་དུ་སོང་བ།
འབྲུག་དར་དང་གཅེན་པོ་རྒན་གཞོན་གཉིས་མཉམ་དུ་རྒྱལ་སྲིད་བཟུང་ནས་
བགྲང་བྱ་གཅིག་ཙམ་འདས། ཉིན་ཞིག་ཟཱ་ལི་མུས་སེ་ལུ་མུ་ལ་སྨྲས་པར། གཅུང་པོ།
ངེད་གཉིས་ཚེ་གང་འབྲུག་དར་གྱི་བྲན་དུ་བསྡད་ན་ལེགས་སམ། འབྲུག་དར་གསོན་
པོར་གནས་ཚེ་ངེད་གཉིས་ལ་རྒྱལ་སྲིད་འཛིན་པའི་སྐལ་བ་ག་ལ་ཐོབ། དེས་ན་ངེད་
གཉིས་པོས་ཁོ་རྐྱེན་ལམ་དུ་གཏོང་བའི་ཐབས་ཤིག་བྱས་ཏེ་ཁོ་པའི་མཛུབ་རྒྱུས་དང་
གན་ལྡེ་འཕྲོག་ཐུབ་པ་བྱས་ན་མི་ལེགས་སམ་ཞེས་བརྗོད།
སེ་ལུ་མུ་ན་རེ། གཅེན་པོ་ཁྱོད་ནི་ཁོ་བོ་ལས་ཀྱང་བློ་རིག་བཀྲ་བས་ཁྱོད་ཀྱིས་
ཐབས་ཤིག་འདོན་ལ། ངེད་ཀྱིས་ལག་རོགས་བྱས་ནས་ཁོ་གསོད་པར་བྱེད།
ཟཱ་ལི་མུ་ན་རེ། བདག་གིས་ཁོ་གསོད་པའི་ཐབས་ཤིག་བཏོན་ཚེ། ཁྱོད་ཀྱིས་ཁོ་
བོ་རྒྱལ་པོར་བཀུར་ནས་མཛུབ་རྒྱུས་བདག་ལ་སྤྲོད། ཁྱོད་ཀྱིས་སྲིད་བློན་བྱས་ཏེ་གན་
ལྡེ་བདག་གིར་འཛིན་པར་བྱས་ན་ཁྱོད་འདོད་པ་ཡིན་ནམ།
སེ་ལུ་མུ་ན་རེ། བདག་འདོད་པ་ཡིན་ནོ། ། ཟཱ་ལི་མུ་དང་སེ་ལུ་མུ་གཉིས་རྒྱལ་
170

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
སྲིད་འཕྲོག་རྒྱུའི་གྲོས་འཆམ་ནས་རང་གི་གཅུང་པོ་འབྲུག་དར་རྐྱེན་ལམ་དུ་གཏོང་
རྒྱུའི་ཇུས་ངན་བཤམས། ཉིན་ཞིག་གཅེན་པོ་གཉིས་ཀྱིས་འབྲུག་དར་ལ་སྨྲས་པར།
ངེད་གཉིས་པོས་གཅུང་པོ་ཁྱེད་ཁྱིམ་ལ་མགྲོན་དུ་བོས་ནས་ང་ཅག་བུ་སྤུན་གསུམ་
དགའ་འཛོམས་སྤྲོ་བཞུགས་བྱེད་རྒྱུ་ཡིན་པས། ཁྱེད་ཅི་ནས་ཀྱང་ཕེབས་པར་ཞུ་ཞེས་
ཁ་སྙན་འདྲ་ཆགས་ཀྱི་གཏམ་མང་དུ་བརྗོད།
འབྲུག་དར་ན་རེ། འའདི་ནི་དོན་ཆེ་བ་གང་མ་ཡིན། འོན་ཀྱང་ཁྱོད་གཉིས་སུ་ཡི་
ཁྱིམ་དུ་འགྲོ་དགོས་པ་ཡིན་ཞེས་བརྗོད་ནས་མགྲོན་དུ་འགྲོ་རྒྱུའི་ཁས་བླངས།
ཟཱ་ལི་མུ་ན་རེ། སྔོན་ལ་བདག་གི་ཁྱིམ་དུ་ཕེབས། དེ་ནས་སེ་ལུ་མུའི་ཁྱིམ་དུ་
ཕེབས་དགོས་པ་ཡིན།
འབྲུག་དར་གྱིས་དེ་རང་འགྲིག་ཅེས་བརྗོད་ནས་ཟཱ་ལི་མུ་མཉམ་དུ་ཁོ་པའི་ཁྱིམ་
སྟེ་སྲིད་བློན་གྱི་གཟིམ་ཤག་ཏུ་བསྐྱོད། ཟྭ་ལི་མུས་དུག་བཏབ་པའི་ཟས་རིགས་འབྲུག་
དར་གྱི་མདུན་དུ་བསྒྲིགས་ནས་ཁ་སྙན་འདྲ་ཆགས་ཀྱིས་སྣེ་ལེན་བྱས། འབྲུག་དར་
གྱིས་དུག་སྦྱར་བའི་ཟས་ལ་སྤྱད་པས་ཟས་དུག་ཕོག་སྟེ་ལུས་པོ་ཐམས་ཅད་ཧྲེང་པོར་
གྱུར་ནས་དབུགས་ཀྱི་རྒྱུ་བ་ཆད་ཉེའི་མཚམས་སུ་ཟཱ་ལི་མུས་འབྲུག་དར་གྱི་མཛུབ་མོ་
བྲེགས་ཤིང་། མཛུབ་རྒྱུས་ཕུད་ནས་འཕུར་ཙམ་བྱས་པ་ན་དེ་མར་གཡོག་དེ་ཐོན་ནས་
བདག་སླེབས་ཡོད། ཁྱེད་ལ་ཅི་དགོས་པ་གསུངས་ཤིག་ཅེས་བརྗོད།
ཟཱ་ལི་མུ་ན་རེ། ཁྱོད་སོང་ནས་བདག་གི་གཅུང་པོ་སེ་ལུ་མུ་གསོད་ལ། དེ་ནས་
ཟས་དུག་གིས་འཆི་བའི་རོ་ཁོག་འདི་དང་ཁྱོད་ཀྱིས་བསད་པའི་རོ་ཁོག་གཉིས་པོ་དེ་
དཔུང་སྒར་ཁྲོད་དུ་འགྲེམས་དགོས།
གཡོག་དེས་ཟཱ་ལི་མུའི་ངག་བཀོད་ལྟར་སེ་ལུ་མུ་བསད་རྗེས་རོ་ཁོག་གཉིས་པོ་
དེ་དཔུང་སྒར་དུ་བཀྲམ། དེའི་དུས་སུ་དཔོན་དམག་རྣམས་བཟའ་བཏུང་བྱེད་བཞིན་
171

༄༅།།མཚན་ཞག་སྟོང་གི་གཏམ་རྒྱུད།
ཡོད་པས། ཐམས་ཅད་ཀྱིས་འབྲུག་དར་དང་སེ་ལུ་མུ་གཉིས་ཀྱི་ཕུང་པོ་མཐོང་བ་དང་
ཤིན་ཏུ་སྐྲག་པར་གྱུར་ནས་རྒྱལ་པོ་དང་སྲིད་བློན་སུ་ཡིས་བསད་པ་ཡིན་ནམ་ཞེས་
བརྗོད།
གཡོག་ན་རེ། ཁོང་གཉིས་པོའི་གཅེན་པོ་ཟཱ་ལི་མུས་བདག་ལ་གསོད་འཇུག་
པ་ཡིན།
གཡོག་གི་གཏམ་མཇུག་འགྲིལ་མ་ཐག་ཟཱ་ལི་མུ་ཡོང་ནས་སྨྲས་པར། དཔོན་
དམག་ཚོ། ཁྱོད་ཅག་དགའ་དགའ་སྤྲོ་སྤྲོའི་ངང་བཟའ་བཏུང་གྱིས་ཤིག གཅུང་
པོ་འབྲུག་དར་གྱི་མཛུབ་རྒྱུས་བདག་གིས་འཛིན། འདི་ནི་མཛུབ་རྒྱུས་ཀྱི་གཡོག་པོ་
ཡིན། སེ་ལུ་མུ་ནི་སྐྱེ་བོ་གཡོ་ཁྲམ་ཅན་ཞིག་ཡིན་པས། ཁོས་བདག་བསད་དེ་རྒྱལ་པོའི་
སྲིད་དབང་འཕྲོག་པར་དོགས་ནས་བདག་གིས་ཁོ་གསོད་པར་བཏང་བ་ཡིན། ད་ཆ་
འབྲུག་དར་ཡང་རྐྱེན་ལམ་དུ་བཏང་ཟིན། ད་ནས་བཟུང་ཁོ་བོས་ཁྱོད་ཅག་གི་རྒྱལ་པོ་
བྱེད་རྒྱུ་ཡིན་ན། ཁྱོད་རྣམས་མོས་སམ་མི་མོས། མི་མོས་ན་བདག་གིས་མཛུབ་རྒྱུས་
ཀྱི་གཡོག་དེ་ལ་ཁྱོད་ཅག་རྒན་རྒོན་མ་ལུས་པ་གསོད་པའི་བཀའ་འབེབས་ཞེས་བརྗོད།
དཔོན་དམག་ཐམས་ཅད་ཀྱིས་མགྲིན་གཅིག་ཏུ་ང་ཅག་རྣམས་ཀྱིས་ཁྱེད་རྒྱལ་
པོར་བཀུར་རོ་ཞེས་བརྗོད།
ཟྭ་ལི་མུར་ལས་ངན་དུས་སུ་སྨིན་པ།
ཟཱ་ལི་མུས་གཅུང་པོ་གཉིས་ཀྱི་ཕུང་པོ་དུར་དུ་སྦེད་རྒྱུའི་བཀའ་བཏང་བ་དང༌།
ཡང་བློན་པོའི་ཚོགས་རྣམས་མདུན་གྲོས་ལ་ཡོང་དགོས་པའི་བཀའ་ཕབ་པས་བློན་པོ་
172

འབྲུག་དར་དང་གཅེན་པོ་གཉིས་ཀྱི་གཏམ་རྒྱུད།
ལ་ལ་དུར་འཇུག་ཏུ་སོང་བ་དང༌། ལ་ལ་མདུན་གྲོས་སུ་འགྲོ་བ་གང་རུང་མཆིས།
བློན་པོ་རྣམས་ཕོ་བྲང་དུ་སླེབས་པ་ན་ཟཱ་ལི་མུ་བརྗིད་ཉམས་ལྡན་པའི་ངང་རྒྱལ་
པོའི་ཁྲི་ཐོག་ཏུ་བསྡད་ནས་ཡོད་པས་བློན་པོའི་ཚོགས་རྣམས་ཁོ་པའི་འཇིགས་ཟིལ་མ་
བཟོད་པར་ཁོ་པ་རྒྱལ་པོར་མ་བཀུར་ཐབས་མེད་ཤར། ཟྭ་ལི་མུས་བློན་པོའི་ཚོགས་
ལ་སྨྲས་པར། ཁོ་བོ་ནི་གཅུང་པོའི་ཆུང་མ་བག་མར་ལེན་རྒྱུ་ཡིན་ན། ཁྱོད་ཅག་གིས་
གཉེན་སྒྲིག་གི་སྟ་གོན་གྱིས་ཤིག་ཅེས་བརྗོད།
བློན་པོའི་ཚོགས་ཀྱིས་དུས་གཅིག་ཏུ་དུས་བཅད གཙང་ནས་གཉེན་སྒྲིག་
མཛད་ན་འགྲིག་ཅེས་བརྗོད།
ཟཱ་ལི་མུ་ན་རེ། དུས་བཅད་ཟེར་བ་བདག་གིས་མི་ཤེས། ཁོ་བོ་དོ་ནུབ་རང་
གཉེན་སྒྲིག་བྱེད་དགོས་པ་ཡིན་ཞེས་བཙན་བཀའ་ཕབ། བློན་པོའི་ཚོགས་རྣམས་
བྱ་ཐབས་ཟད་དེ་གཉེན་ཡིག་བྲིས་ནས་དེ་དོན་སྲས་མོ་ཨ་ཤེལ་ཡཱར་བརྡ་སྐྱེལ་དུ་
བཏང་། སྲས་མོ་ཨ་ཤེལ་ཡཱར་ལན་བརྡ་འབྱོར་འཕྲལ་སྤྲོ་བ་ཆེན་པོས་དང་དུ་བླངས་
ནས་དོ་ནུབ་རང་ཁོ་བཀྲ་ཤིས་བག་ཁང་དུ་གདན་འདྲེན་པར་བྱེད་དོ་ཞེས་བརྗོད་པ་
དང༌། དེ་མར་སྲས་མོས་རྒྱན་གོས་མཛེས་པར་བཀླུབས་ནས་ཟཱ་ལི་མུ་སྒུག་སྡོད་བྱས།
མཚན་མོའི་དུས་སུ་སླེབས་པ་དང་ཟཱ་ལི་མུ་བག་ཁང་དུ་ཡོང་། སྲས་མོ་ཨཱ་ཤེལ་ཡཱས་
འཛུམ་གྱིས་བསུས་ཏེ་ཞབས་ཕྱི་ཞུ་བཞིན་ལྐོག་ཏུ་ཆང་དཀར་ནང་དུག་བཏབ་ནས་ཁོ་
པ་བཀྲོངས་རྗེས་ཁོའི་ལག་གི་མཛུབ་རྒྱུས་བཀྲོལ་ཏེ་ཐེ་ཚོམ་མེད་པར་སིལ་བུར་རྫོགས་
ནས་སྐྱེ་འགྲོའི་ཡིད་རློམ་པའི་འབྱུང་པོའི་རྫས་དེ་རྨེག་མེད་དུ་བཏང་། དེ་ནས་གན་
)ཨི་སི་ལམ་ཆོས་ལུགས་ཀྱི་གཏན་འབེབས་ལྟར་ན་རང་གི་ཟླ་བོ་འདས་པའི་བུད་མེད་བསྐྱར་དུ་
གཉེན་སྒྲིག་བྱེད་དགོས་ཚེ་དུས་བཅད་སྲུང་དགོས་པ་ཡིན། དེ་ནི་བུད་མེད་ཟླ་མཚན་ལན་གཅིག་སླེབས་
ནས་མངལ་དུ་ཕྲུ་གུ་མེད་པ་ར་འཕྲོད་ན་གཉེན་སྒྲིག་བྱེད་ཆོག་པ་དང༌། གལ་ཏེ་མངལ་དུ་ཕྲུ་གུ་ཡོད་ན་
ངེས་པར་དུ་ཕྲུ་གུ་བཙས་རྗེས་གཉེན་སྒྲིག་བྱེད་ཆོག དེ་ལས་འགལ་ན་ཁྲིམས་འགལ་དུ་བརྩི་བ་ཡིན།
173

༄༅།།མཚན་ཞག་སྟོང་གི་གཏམ་རྒྱུད།
ལྡེ་ཚལ་བུར་བཏང་རྗེས་བློ་བདེ་བག་ཕེབས་ངང་ཁྲིམས་ཀྱི་བྱེད་པོ་བཙལ་ཏེ་གནས་
ཚུལ་ཞིབ་ཕྲ་བརྗོད་མཚམས་ཁྱོད་ཅག་གིས་བློ་གྲོས་ལྡན་པའི་རྒྱལ་པོ་ཞིག་འཚོལ་བར་
གྱིས་ཤིག་ཅེས་བརྗོད། ། ། །
174

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྒྱལ་པོས་རྒྱ་མཚོའི་བུ་མོ་བླུས་པ།
སྔར་ཏ་ཟིག་གི་རྒྱལ་པོ་ཧྲེ་ཧཱ་རུ་མན་བྱ་བ་ཞིག་ཡོད་པ་དེ་ཡུལ་ཧུ་རོ་སན་དུ་
བཞུགས། ཁོང་ལ་བཙུན་མོ་བརྒྱ་ཕྲག་གཅིག་ཡོད་ཀྱང་རིགས་ཀྱི་མྱུ་གུ་བཙས་པ་ནི་
གཅིག་ཀྱང་མེད། ཉིན་ཞིག་རྒྱལ་པོའི་ཐུགས་སུ་རང་ཉིད་ལ་རྒྱལ་རྒྱུད་འཛིན་པའི་
རིགས་མྱུག་ཅིག་མེད་ན་ནམ་ཞིག་རྒྱལ་རྒྱུད་སྟོང་བར་སྙམ་ནས་ཡིད་ལ་སྡུག་བསྔལ་
ཆེན་པོ་བྱུང༌།
རྒྱལ་པོ་ཧྲེ་ཧཱ་རུ་མན་ཡིད་མུག་ནས་བཞུགས་པའི་ཚེ། ཉིན་ཞིག་རྒྱལ་པོའི་སྐུ་
སྲུང་བ་ཞིག་དབུགས་ཧད་ཧད་དུ་ཕོ་བྲང་ནང་རྒྱུག་ཡོང་ནས། ཀྱེ། རྒྱལ་པོ་ཆེན་པོ་
མཁྱེན། བདག་ཅག་གི་ཕོ་བྲང་སྒོ་འགྲམ་དུ་ཚོང་པ་ཞིག་སླེབས་འདུག་པ་དེས་སྲིད་
ན་དཀོན་པའི་བུད་མེད་མཛེས་མ་ཞིག་ཁྲིད་འདུག་ཅེས་བརྗོད།
རྒྱལ་པོ་ན་རེ། ཁྱོད་སོང་ནས་ཚོང་པ་དང་བུད་མེད་དེ་གཉིས་ཀ་ཕོ་བྲང་དུ་
ཁྲིད་ལ་ཤོག་ཅེས་གསུངས།
སྐུ་སྲུང་དེས་རྒྱལ་པོའི་བཀའ་བཞིན་ཚོང་པ་དང་བུད་མེད་གཞོན་ནུ་མ་དེ་
གཉིས་ཀ་རྒྱལ་པོའི་དྲུང་དུ་བོས།
གཞོན་ནུ་མ་དེ་ནི་ལུས་ལ་མེ་ཏོག་ཕར་ཆིན་ལྡན་པའི་དར་སེང་གི་ལྭ་རིང་ཞིག་
175

༄༅།།མཚན་ཞག་སྟོང་གི་གཏམ་རྒྱུད།
གྱོན་ཞིང༌། སྐྱེ་གཟུགས་ཕྲ་ཞིང་ལྡེམ་པ་མདའ་སྨྱུག་ལྟར་མཛེས་པ་ཞིག་མཆིས། ཚོང་
པས་གཞོན་ནུ་མ་དེའི་ངོ་ཁེབས་སེང་རས་བཤུས་པ་ན། གཞོན་ནུ་མའི་མཛེས་སྡུག་
གི་འོད་སྣང་གིས་རྒྱལ་པོའི་གཟིམ་ཆུང་ཐམས་ཅད་མངོན་པར་བཀྲ་བར་བྱས་ཤིང༌།
གནག་སྣུམ་སྐྲ་ལོའི་ལན་བུ་བདུན་དུ་ཕྱེ་བ་གྱི་ལིང་རྟ་མཆོག་གི་རྔ་མ་བཞིན་བྱིན་པའི་
བར་དུ་གསིག་པ། རྒྱལ་པོ་ནི་གཞོན་ནུ་མ་དེའི་མཛེས་སྡུག་ལ་ཡིད་དབང་རབ་ཏུ་
ཕྲོགས་ནས་ཚོང་པ་དེ་ལ་སྨྲས་པར། ཁྱོད་ཀྱིས་བུ་མོ་འདི་རིན་གོང་ཇི་ཙམ་དུ་འཚོང་
བ་ཡིན་ནམ་ཞེས་དྲིས།
ཚོང་པ་ན་རེ། ཀྱེ། །རྒྱལ་པོ་མི་དབང་ཆེན་པོ་མཁྱེན། ཁོ་བོས་མི་ཚོང་རྒྱག་
མཁན་གྱི་ལག་ནས་བུ་མོ་འདིར་གསེར་ཊམ་སྟོང་གཅིག་སྤྲད་དེ་ཉོས། མི་ལོ་གསུམ་
གྱི་རིང་ཁོ་བོས་བུ་མོ་འདི་ཁྲིད་ནས་ཡུལ་ཕྱོགས་ཀུན་ཏུ་ཉུལ་མཐར་དེ་རིང་ཡུལ་
འདིར་སླེབས། ད་བར་བདག་གིས་བུ་མོ་འདིར་འགྲོ་གྲོན་གསེར་ཊམ་སྟོང་ཕྲག་
གསུམ་ཙམ་བཏང༌། དེ་རིང་ཁོ་བོས་བུ་མོ་འདི་རྒྱལ་པོར་ཕྱག་རྟགས་སུ་འབུལ་ལོ་
ཞེས་བརྗོད།
རྒྱལ་པོ་ཐུགས་རབ་ཏུ་དགྱེས་ནས་ཚོང་པར་གསེར་ཊམ་ཁྲི་ཕྲག་གཅིག་བྱིན།
ཚོང་པས་རྒྱལ་པོའི་གསོལ་རས་ཞུས་ནས་སོང་མཚམས་རྒྱལ་པོས་གཞོན་ནུ་མ་དེ་བྲན་
མོ་རྣམས་ལ་རྩིས་སྤྲོད་ཐོག ཁྱོད་ཅག་གིས་གཞོན་ནུ་མ་འདི་ལ་བཞུགས་གནས་ཕོ་
བྲང་གོ་སྒྲིག་གིས་སྲི་ཞུ་ཞབས་ཏོག་གང་ལེགས་དགོས་པའི་བཀའ་བཀོད་མཛད་པ་
དང་ཆབས་ཅིག་ཏུ་ཕོ་བྲང་ནང་འཛིན་ཆས་དངོས་རིགས་གང་དགོས་སྐྱེལ་སྒྲིག་བྱེད་
དགོས་པའི་ལྗགས་བཀོད་མཛད།
བྲན་མོ་རྣམས་ཀྱིས་རྒྱལ་པོའི་བཀའ་བཞིན་གཞོན་ནུ་མའི་སྡོད་གནས་ནི་མཚོ་
འགྲམ་གྱི་ཕོ་བྲང་ཞིག་ཏུ་བཀོད་སྒྲིག་བྱས། ཕོ་བྲང་དེའི་དཀར་གསལ་ཁག་གཅིག་
176

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྒྱ་མཚོར་ཕྱོགས་ནས་ཡོད་པས་མཐོང་རྒྱ་ཆེ་ལ་སྡོད་བབས་ཤིན་ཏུ་སྐྱིད། རྒྱལ་པོ་ནི་
གཞོན་ནུ་མ་དེ་ལ་ཐུགས་ཞེན་ནས་རྟག་ཏུ་མཚོ་ཁའི་ཕོ་བྲང་དུ་གཟིགས་པར་ཕེབས།
འོན་ཀྱང་གཞོན་ནུ་མ་དེ་ནི་ཇི་མི་སྙམ་པར་རྒྱལ་པོ་བྱོན་ཡང་ཡར་ལངས་ནས་བསུ་
བ་མི་བྱེད་ལ་གུས་ཕྱག་ཀྱང་མི་འབུལ་བར་སྣང་མེད་དུ་སྡོད་པས། རྒྱལ་པོའི་ཐུགས་
ལ་གཞོན་ནུ་མ་དེར་ཚུལ་ལུགས་སྦྱང་པ་མེད་པར་སྙམ། རྒྱལ་པོས་ཞིབ་ཏུ་གཟིགས་
པའི་ཚེ་གཞོན་ནུ་མ་དེ་ནི་བཅོ་ལྔའི་ཟླ་ལྟར་མཚར་ཞིང་། ལྟ་བས་ཆོག་མི་ཤེས་པའི་
ཡིད་འོང་མཛེས་མ་སྙིང་དུ་སྡུག་པ་ཞིག་ཡོད་པས། རྒྱལ་པོ་ནི་ཨཱ་ལཱའི་ཕྱག་རྩལ་ལ་
ཡིད་དབང་རབ་ཏུ་ཕྲོགས། རྒྱལ་པོས་བྲན་མོ་རྣམས་ལ་གསོལ་ཚིགས་སྒྲིག་གཤོམ་
དགོས་པའི་བཀའ་བཀོད་མཛད་ཐོག གཞོན་ནུ་མ་དང་མཉམ་དུ་གསོལ་ཟས་ལ་སྤྱད།
འོན་ཀྱང་གཞོན་ནུ་མ་དེས་བཟའ་བཏུང་ལ་སྤྱོད་པ་ཙམ་ལས་སྨྲ་བ་བཅད་དེ་ཁ་མི་
གྲགས་པར་བསྡད། རྒྱལ་པོས་བྲན་མོ་རྣམས་ལ་གཞོན་ནུ་མ་དེས་ཁྱོད་ཅག་རྣམས་
ལ་གཏམ་སྨྲའམ་ཞེས་དྲིས།
བྲན་མོ་རྣམས་ཀྱིས་གཞོན་ནུ་མ་འདིར་ཕེབས་པ་ནས་བཟུང་ད་བར་ང་ཅག་
རྣམས་ལ་གཏམ་གླེང་ཚིག་གཅིག་མ་མཛད་ཅེས་བརྗོད།
ཁ་མི་གྲགས་པའི་རྒྱ་མཚོའི་བུ་མོ།
རྒྱལ་པོས་ཕོ་བྲང་ནང་གི་གཞས་མ་དང་གར་མ་རྣམས་ལ་རྐང་བྲོ་གླུ་གཞས་
དང་རོལ་རྩེད་སོགས་ཡིད་དགའི་རྩེད་སྣ་མང་པོ་བཀོད་སྒྲིག་གིས་གཞོན་ནུ་མར་
དབུ་སྐོར་ཞུ་བར་བཅུག དེ་རྣམས་ཀྱིས་རྒྱལ་པོའི་བཀའ་བཞིན་གཞོན་ནུ་མར་གླུ་
177

༄༅།།མཚན་ཞག་སྟོང་གི་གཏམ་རྒྱུད།
གར་གཟིགས་མོའི་རྣམ་གྲངས་ཇི་སྙེད་ཅིག་དང་སྤྲོ་བག་ཕེབས་པའི་རྩེད་སྣ་མང་པོ་
འཁྲབ་རྩེད་བྱས་པས། ལྟད་མོ་བ་རྣམས་སྤྲོ་བ་རབ་ཏུ་འཕེལ་ཞིང་དགོད་སྒྲ་ལྡིར་ལྡིར་
དུ་སྒྲོག འོན་ཀྱང་གཞོན་ནུ་མ་དེ་ནི་ཇི་མི་སྙམ་པར་མི་དགོད་མི་གླེང་བར་སྒམ་པོར་
གནས། ཚུལ་འདི་གཟིགས་པས་རྒྱལ་པོའི་ཐུགས་ལ་འདི་ལྟ་བུ་མཛེས་སྡུག་ལང་ཚོའི་
དཔལ་གྱིས་ཕྱུག་པའི་གཞོན་ནུ་མ་འདིར་སྤྲོ་དགའི་རྣམ་འགྱུར་ཏིལ་འབྲུ་ཙམ་མེད་པ་
འདི་འདྲ་ཅི་ཡིན་དགོངས།
འོན་ཀྱང་རྒྱལ་པོ་ནི་ཡིད་མི་མུག་པར་བཙུན་མོའི་འཁོར་ཚོགས་རྣམས་རིང་དུ་
དོར་ནས་གཞོན་ནུ་མ་དེ་དང་སྐད་ཅིག་ཙམ་ཡང་བྲལ་བར་མི་བཟོད་པར་གཟུགས་
དང་གྲིབ་མ་བཞིན་དུ་བྲལ་མེད་རྟག་གཤིབ་ཀྱིས་བགྲང་བྱ་གཅིག་ཙམ་འདས།
གཞོན་ནུ་མ་དེས་གཏམ་སྨྲ་བར་མི་བྱེད་ཀྱང་རྒྱལ་པོ་ནི་བརྩེ་བ་ཇེ་ཟབ་ཇེ་ཟབ་ཏུ་
སོང་ནས་སྣང་ངོར་ལོ་ཧྲིལ་པོ་དེ་ཉིན་ཞག་ཕྲུགས་གཅིག་གི་ཡུན་ལ་འདས། ཉིན་
ཞིག་རྒྱལ་པོས་གཞོན་ནུ་མར། བདག་ནི་ཁྱོད་ལ་ཤིན་ཏུ་བརྩེ། ཁྱོད་ཕྲད་རྗེས་ཁོ་བོ་
ནི་བཙུན་མོ་རྣམས་དང་ཕོ་བྲང་ནང་གི་གཞོན་ནུ་མ་གཞན་རྣམས་ལ་ཆགས་པའི་བློ་
ཡང་ནམ་མཁའི་འཇའ་བཞིན་དུ་ཡལ། ཁྱོད་ནི་བདག་གི་སྲོག་ལས་ཀྱང་གཅེས་པར་
འཛིན། ཁོ་བོས་མི་ལོ་ཧྲིལ་པོ་གཅིག་ངང་སྒུག་བྱས། ནམ་ཞིག་ཨཱ་ལཱ་ཐུགས་རྗེ་ཅན་
གྱིས་གཟིགས་ནས་ཁྱོད་ཀྱིས་བདག་ལ་བརྩེ་བའི་གླེང་མོལ་བྱེད་སྲིད། གལ་ཏེ་ཁྱོད་
ངག་གིས་དབུལ་བ་ཡིན་ན་ལག་བརྡ་གྱིས། ད་ནས་བཟུང་ཁོ་བོས་ཁྱོད་ཀྱི་གཏམ་
ཉན་པའི་བློ་འདོར། བདག་མི་ཚེ་ཕྱེད་ཡོལ་ལ་རིགས་རུས་རྒྱུད་འཛིན་མེད་པས། ཁོ་
བོའི་འདུན་པ་གཅིག་པུ་ནི་ཨཱ་ལཱ་ཐུགས་རྗེ་ཅན་གྱིས་བདག་ལ་རྒྱལ་རྒྱུད་འཛིན་པའི་
ཁྱེའུ་ཞིག་བསྩལ་བའི་རེ་བ་བྱེད། ཁྱོད་བདག་ལ་བརྩེ་བདེན་པ་ཡིན་ན་ཁོ་བོར་ཟོལ་
178

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
མེད་དྲང་པོའི་གཏམ་ཞིག་བརྗོད་པར་གྱིས་ཞེས་གསུངས།
གཞོན་ནུ་མ་དེས་མགོ་བོ་དུད་ཅིང་མིག་གཉིས་ས་ལ་ཕབ་ནས་ཡུད་ཙམ་བསམ་
བློ་བཏང་རྗེས་རྒྱལ་པོའི་བཞིན་ལ་ཕྱོགས་ཏེ་འཛུམ་པའི་རྣམ་འགྱུར་དང་བཅས་ཏེ་
སྨྲས་པར། གཟི་བརྗིད་དཔལ་གྱིས་ཕྱུག་པའི་རྒྱལ་པོ་མི་དབང་ཆེན་པོ་མཁྱེན། ཨཱ་
ལཱ་ཐུགས་རྗེ་ཅན་གྱི་བཀའ་དྲིན་གྱིས་བདག་མངལ་དང་ལྡན་པར་གྱུར་ལ་བཙའ་
བའི་དུས་ལ་ཡང་ཉེ། འོན་ཀྱང་མངལ་གྱིས་ཕྲུ་གུ་དེ་བུའམ་བུ་མོ་གང་ཡིན་མ་རྟོགས།
དྲང་པོར་བརྗོད་ན། བདག་ནི་རྒྱལ་པོ་ཁྱེད་ཀྱི་དོན་དུ་མངལ་དང་ལྡན་པར་མ་གྱུར་
ན། ཁོ་མོས་ཁྱེད་ལ་གཏམ་སྨྲ་བར་མི་བྱེད་ཅེས་བརྗོད།
གཞོན་ནུ་མའི་ངག་སྒྲ་བྱོན་པ་དང་རེ་ཞིག་ཕོ་བྲང་ཕྱི་ནང་ཐམས་ཅད་ངོ་མཚར་
གློག་གི་འོད་ཀྱིས་རབ་ཏུ་གསལ་བར་བྱས། རྒྱལ་པོ་ནི་སྤྲོ་བ་རབ་ཏུ་འཕེལ་ནས་
གཞོན་ནུ་མའི་ལག་དང་སྤྱི་བོར་འོ་གྲངས་མེད་སྦྱར། རྒྱལ་པོས་ཨཱ་ལཱ་ཐུགས་རྗེ་ཅན་
གྱིས་བདག་གི་རེ་བའི་འདུན་པ་གཉིས་ཀ་འགྲུབ། དེ་ཡང་གཅིག་ནི་ཁྱོད་ཀྱི་སྨྲ་སྒོ་བྱེ་
བ་དང་། ཅིག་ཤོས་ནི་ཁྱོད་མངལ་དང་ལྡན་པའི་བཀྲ་ཤིས་ཀྱི་གཏམ་བཟང་པོ་ཐོས་
ཞེས་བརྗོད། དེ་ནས་རྒྱལ་པོས་རྒྱལ་བློན་མདུན་གྲོས་ཀྱི་དབུས་སུ་བྱོན་ཞིང་། གསེར་
ཁྲིའི་ཐོག་ཁོད་རྗེས་སྲིད་བློན་ལ་རྒྱལ་མཛོད་ནས་གསེར་ཊམ་ཁྲི་ཕྲག་གཅིག་བཏོན་ཏེ་
ཉམས་ཐག་ངན་སློང་རྣམས་ལ་སྦྱིན་པ་རྒྱ་ཆེར་བཏང་ནས་ཨཱ་ལཱའི་བཀའ་དྲིན་གསོབ་
དགོས་ཞེས་བཀའ་བསྩལ་བས་དེ་མར་སྲིད་བློན་རྒྱལ་པོའི་བཀའ་སྒྲུབ་པར་སོང་
179

༄༅།།མཚན་ཞག་སྟོང་གི་གཏམ་རྒྱུད།
རྒྱ་མཚོའི་བུ་མོས་རང་གི་བྱུང་བ་བརྗོད་པ།
རྒྱལ་པོ་རྒྱ་མཚོའི་བུ་མོའི་ཕོ་བྲང་དུ་ཕེབས་ནས་གཞོན་ནུ་མའི་འགྲམ་དུ་
བཞུགས་ཏེ་སྨྲས་པར། བདག་གི་བཙུན་མོ་མཁྱེན་ནོ། ། ངེད་གཉིས་ཉིན་མཚན་
འཁོར་མོ་ཡུག་ཏུ་བྲལ་མེད་རྟག་གཤིབ་ཀྱིས་བགྲང་བྱ་ཧྲིལ་པོ་གཅིག་སོང་ཡང་དེ་
རིང་མ་གཏོགས་ཁྱེད་ཀྱིས་གཏམ་མི་སྨྲ་བར་སྡོད་པ་ཅི་ཡིན་ཞེས་དྲིས།
གཞོན་ནུ་མ་ན་རེ། །རྒྱལ་པོ་མི་དབང་ཆེན་པོ་མཁྱེན་ནོ།། བདག་ནི་རང་གི་
ཕ་མ་དང༌། གཅེན་པོ། ཁྱིམ་མི་བཅས་བྲལ་བའི་སྡུག་བསྔལ་གྱི་གནས་སུ་ལྷུང་བའི་
བུ་མོ་ཉམ་ཐག་ཅིག་ཡིན། ད་ནི་རང་གི་གཉེན་བཤེས་རྣམས་ཕྲད་པའི་སྐལ་བ་བྲལ་
སོང༌།
གཞོན་ནུ་མའི་གཏམ་དེ་ཐོས་པ་དང་རྒྱལ་པོས་གཞོན་ནུ་མའི་བརྗོད་དོན་
རྟོགས་ནས་སྨྲས་པར། ཁྱོད་ཀྱིས་རང་ཉིད་བུ་མོ་ཉམ་ཐག་ཅིག་ཡིན་ཟེར་བ་མི་བདེན།
ཅི་ཕྱིར་ཞེ་ན། བདག་གི་རྒྱལ་ཁབ་དང་རྒྱལ་ཁོངས་འདི་ནང་གི་རྒྱུ་ནོར་ཐམས་ཅད་
ཁྱོད་ལ་དབང་བ་ཡིན་ལ། ཁོ་བོ་ཅག་ཀྱང་ཁྱོད་ཀྱི་ཞབས་འདེགས་སྒྲུབ་པར་བྱེད་ན།
ཁྱོད་ཉམ་ཐག་པར་གྱུར་རམ། ཁྱོད་ཕ་མ་དང༌། གཅེན་པོ། ཁྱིམ་མི་བཅས་དང་བྲལ་
བ་ནི་སྐྱོན་དུ་མ་གྱུར། ཁོང་རྣམས་ཡུལ་གང་དུ་ཡོད་པ་ཤོད་ཅིག བདག་གིས་འཁོར་
གཡོག་མངགས་ཏེ་བསུ་བར་གཏོང་ཞེས་གསུངས།
གཞོན་ནུ་མ་ན་རེ། སྐུ་བསོད་དབང་ཐང་ཆེ་བའི་རྒྱལ་པོ་མཁྱེན། བདག་གི་
མིང་ལ་རྒྱ་མཚོའི་སེ་འབྲུ་མེ་ཏོག་ཟེར། ཕ་དམ་པ་ནི་རྒྱ་མཚོའི་གླིང་གི་རྒྱལ་པོར་
180

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
མཆིས། ཁོང་འདས་རྗེས་བདག་གི་རྒྱལ་ཁབ་འདི་ཁྱིམ་མཚེས་རྒྱལ་ཁབ་ཞིག་གིས་
བཟུང་བས། ང་ཅག་རྣམས་ཁྱིམ་གཞིས་ཤོར་བའི་དྭ་འུར་གྱུར། བདག་ལ་གཅེན་པོ་
ཟཱ་ལི་ཧཱ་བྱ་བ་ཞིག་ཡོད་པ་ངེད་གཉིས་བློ་མི་མཐུན་པས་ཟློས་རྩོད་ལ་གྱར། བདག་
ནི་དཀོན་མཆོག་དཔང་དུ་བཙུགས་ནས་སྐམ་སའི་ཐོག་གི་སྐྱེས་པ་དང་གཉེན་སྒྲིག་
བྱེད་རྒྱུའི་བློ་ཐག་བཅད་དེ་མཚན་མོ་ཟླ་འོད་ལ་བརྟེན་ནས་སྐམ་སའི་ཐོག་ཡོང་སྟེ་
མཚོ་འགྲམ་དུ་སྡོད་པའི་ཚེ་སྐྱེ་བོ་ཞིག་དང་ཕྲད་པ་དེས་བདག་ཁོ་པའི་ཁྱིམ་དུ་ཁྲིད་
ནས་གཙན་གཡེམ་བྱེད་པར་ཡོང་། བདག་གིས་ཁོ་དང་འཛིང་མོ་བྱས་ཏེ་ཁོ་པ་
གསོད་གྲབས་བྱས། ཕྱིས་སྐྱེ་བོ་དེས་ཁོ་མོ་ཁྱེད་ལ་འབུལ་མཁན་སྐྱེ་བོ་སེམས་བཟང་
ཅན་དེར་བཙོངས། གལ་ཏེ་ཁྱེད་ཀྱིས་ཁོ་མོར་སྙིང་ནས་བརྩེ་བ་མ་ཡིན་ན། ཁོ་མོས་
ཁྱོད་མཉམ་དུ་ཆུ་ཚོད་གཅིག་ཀྱང་སྡོད་མི་སྲིད་པས་དཀར་གསལ་འདི་ནས་རྒྱ་མཚོར་
མཆོངས་ཏེ་སྐྱེད་མ་འཚོལ་དུ་འགྲོ་སྲིད། ད་ཆ་ཁོ་མོའི་མངལ་དུ་ཁྱོད་ཀྱི་རིགས་མྱུག་
ཡོད་པས་སྐྱེད་མ་འཚོལ་དུ་འགྲོ་མི་ནུས། གལ་ཏེ་བདག་གིས་ཁོང་རྣམས་ལ་ཁོ་མོ་
རྒྱལ་པོ་ཞིག་གིས་བླུས་ནས་བཙུན་མོར་བསྟེན་ཐོག རྒྱལ་པོས་བདག་ལ་སྙིང་ནས་
བརྩེ་བ་ཆེན་པོས་གཅེས་པར་བསྐྱངས་ཏེ་བཙུན་མོ་གཞན་རྣམས་རིང་དུ་དོར་ཚུལ་
བརྗོད་ཚེ། ཁོང་རྣམས་ཡིད་ཆེས་རྒྱུ་ལྟ་བཞག་དེ་ལས་ལྡོག་སྟེ་ཁོ་མོས་ལས་ངན་པ་
བྱས་པ་མིན་ནམ་སྙམ་པའི་བློ་དོགས་ཡོང་སྲིད་ཅེས་བརྗོད།
རྒྱ་མཚོའི་བུ་མོའི་གཏམ་དེ་ཐོས་པ་དང་རྒྱལ་པོས་མོ་ལ་ཐུགས་རྗེ་ཆེ་ཞུས་ནས་
གཞོན་ནུ་མའི་དཔྲལ་བར་འོ་སྦྱར་ཏེ་སྨྲས་པར། བདག་གི་བརྩེ་བའི་བཙུན་མོ་མཁྱེན།
ཁྱེད་ནི་བདག་གི་ཁོག་པའི་སྙིང་དང་དཔྲལ་མིག་ལྟ་བུར་སོང་གཤིས། ཁོ་བོ་ནི་ཁྱེད་
དང་སྐད་ཅིག་ཙམ་ཡང་བྲལ་བར་མི་བཟོད་པས་ཁྱོད་མེད་ན་ཁོ་བོ་ཇི་ལྟར་འཚོ་ཞེས་
བརྗོད།
181

༄༅།།མཚན་ཞག་སྟོང་གི་གཏམ་རྒྱུད།
བཙུན་མོ་ན་རེ། བདག་ནི་ལུས་བཙའ་ལ་ཉེ་བས་ཁོ་མོའི་གཉེན་ཉེ་རྣམས་ཅི་
ནས་ཀྱང་འབོད་དགོས་པ་ཡིན།
རྒྱལ་པོ་ན་རེ། ཁོ་ཚོ་རྒྱ་མཚོའི་ནང་སྡོད་པ་ཆུ་ཡིས་མི་བརླན་ནམ།
གཞོན་ནུ་མ་ན་རེ། སུར་མན་ཕྱག་རྒྱུས་ཐོག་གི་གཟུངས་སྔགས་ཀྱི་མཐུས་ང་
ཅག་མཚོ་ནང་དུ་སྡོད་པ་ནི་ཁྱེད་ཅག་སྐམ་སའི་ཐོག་བཞུགས་པ་དང་གཅིག་འདྲ་ལས་
མི་མཐུན་པའི་ཆ་ཙམ་ཡང་མེད། རྒྱལ་པོ་ཆེན་པོ། ཁོ་མོའི་གཉེན་ཉེ་འབྱོར་མཚམས་
བདག་གིས་ཁོང་རྣམས་ལ་ཁོ་མོ་ནི་རྒྱལ་པོ་ཁྱེད་ཀྱིས་སྤུས་གཟིགས་མཛད་ནས་ཤིན་
ཏུ་བརྩེ་བ་ཆེན་པོས་བསྐྱངས་ཚུལ་བརྗོད་རྒྱུ་ཡིན་ན། ཁྱེད་ཀྱིས་ཀྱང་ཁོ་མོར་བཅོས་
མིན་གྱི་བརྩེ་བ་བཅངས་ཚུལ་དང་། ཁྱེད་ནི་ས་སྐྱོང་རྒྱལ་པོ་ཡིན་ཚུལ་སོགས་ཁོ་པ་
ཚོས་དངོས་སུ་མཐོང་ཐུབ་པ་མཛད་དགོས་པ་ཡིན།
རྒྱལ་པོ་ན་རེ། བབདག་གི་སྙིང་དང་འདྲ་བའི་བཙུན་མོ་མཁྱེན། བདག་གིས་
བསྒྲུབ་པའི་བྱ་བ་ཐམས་ཅད་ཁྱོད་ཀྱི་དོན་དུ་ཡིན་ན། ཁོ་བོས་ཁྱོད་གང་འདོད་པ་
དེ་བཞིན་དུ་བྱའོ།།
གཞོན་ནུ་མ་ན་རེ། རྒྱལ་པོ་མི་དབང་ཆེན་པོ་དགོངས་སུ་གསོལ། ང་ཅག་རྒྱ་
མཚོའི་ནང་གི་མི་རྣམས་ཁྱེད་ཅག་སྐམ་སའི་ཐོག་གི་མི་དང་འདྲ་བར་མིག་གདངས་
ནས་ནམ་མཁའི་དབྱིངས་ཀྱི་ཉི་ཟླ་སྐར་གསུམ་ཐམས་ཅད་མཐོང་ཐུབ་པ་ཡིན། རྒྱ་
མཚོའི་ནང་འགྲོ་བ་མི་ཡི་རིགས་འདྲ་མིན་མང་པོ་ཡོད་པ་སྐམ་སའི་ཐོག་གི་སྐྱེ་འགྲོ་
དང་ཅུང་ཟད་མི་འདྲ། ཁྱོད་ཅག་སྐམ་སའི་ཐོག་གི་དངོས་རིགས་ང་ཅག་རྒྱ་མཚོའི་
ནང་གི་དངོས་པོ་དང་བསྡུར་ན་ཤིན་ཏུ་དབུལ་བ་ཡིན།
གཏམ་དེ་ཐོས་པ་དང་རྒྱལ་པོ་ནི་ཤིན་ཏུ་ཡ་མཚན་པར་གྱུར།
182

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྒྱ་མཚོའི་སེ་འབྲུ་མེ་ཏོག་གིས་གཉེན་ཉེ་གདན་དྲངས་པ།
རྒྱ་མཚོའི་སེ་འབྲུ་མེ་ཏོག་གིས་ཨམ་ཕྲག་ནས་ཨ་ག་རུ་ཞིག་བཏོན་ཏེ་བསང
ཕོར་ནང་སྤར་རྗེས་ཤུ་སྒྲ་ཞིག་བཏབ། དེ་ནས་ཁ་འདོན་བྱས་པ་ན་བསང་ཕོར་ནས་
དུ་བ་ནག་པོ་ཞིག་འཕྱུར། ཚུལ་དེ་མཐོང་བས་རྒྱལ་པོ་ནི་ཤིན་ཏུ་ཡ་མཚན་པར་གྱུར།
སྐབས་དེར་གཞོན་ནུ་མས། ཀྱེ། རྒྱལ་པོ་ཆེན་པོ་མཁྱེན། ད་ནི་ཁོ་མོས་སྐྱེད་མ་དང༌།
གཅེན་པོ། ཁུ་བོ། གཅེན་མོ། གཅུང་མོ་རྣམས་འདིར་གདན་འདྲེན་པ་ཡིན་པས།
ཁྱེད་ཡིབ་བཞུགས་ཀྱིས་ཁོ་པ་ཚོ་དང་འཇིག་རྟེན་ཐོག་གི་ངོ་མཚར་ཆེ་བའི་གནས་ལ་
གཟིགས་པར་ཞུ་ཞེས་བརྗོད།
དེ་མར་རྒྱལ་པོས་གཞོན་ནུ་མའི་ངག་བཀོད་ལྟར་གསང་ཁང་དུ་ཡིབ་བཞུགས་
མཛད། གཞོན་ནུ་མས་ཨ་ག་རུ་བདུག་བཞིན་གཟུངས་སྔགས་བཟླས་པ་ན་རྒྱ་མཚོ་
ནི་ལང་ལོང་དུ་འཁྲུག དེ་ནས་རྒྱ་མཚོའི་རྦ་རླབས་གཞོགས་གཉིས་སུ་འགྲིལ་ཏེ་མཚོ་
ཁ་བྱེ་བ་དང་ཚགས་བཟང་གི་སྐྱེ་བོ་སྨག་རུམ་ཁྲོད་ཀྱི་ཉ་གང་ཟླ་བའི་གཟུགས་ལྟར་
མཛེས་པའི་ན་གཞོན་ལང་ཚོའི་དཔལ་དང་ལྡན་པ་ཞིག་ཐོན། ན་གཞོན་དེ་ནི་བཞིན་
ནས་དམར་མདངས་བཀྲ་ཞིང་། མིག་དྭངས་ལ་གྲུང་བ། སོ་ཕྲེང་གེ་སར་དགོད་པའི་
འཛུམ་མདངས་ལྡན་པ། ལང་ཚོའི་དབྱིབས་རིས་རྒྱ་མཚོའི་སེ་འབྲུ་མེ་ཏོག་དང་འདྲ་
བ་ཞིག་མཆིས། ན་གཞོན་དེའི་མཇུག་ཏུ་ན་རྒས་རྫི་བརྡིབས་ཀྱི་རྒན་མོ་ཞིག་གཟུགས་
མཛེས་བཅོ་ལྔའི་ཟླ་ལ་འགྲན་པའི་ཡིད་འོང་གཞོན་ནུ་མ་ལྔས་བསྐྱོར་ནས་ཁྲིད་བྱུང་
ཞིང༌། གཞོན་ནུ་མ་དེ་རྣམས་ཀྱི་ལང་ཚོའི་དབྱིབས་རིས་ཀྱང་རྒྱ་མཚོའི་སེ་འབྲུ་མེ་
183

༄༅།།མཚན་ཞག་སྟོང་གི་གཏམ་རྒྱུད།
ཏོག་དང་གཉིས་སུ་མ་མཆིས། མཚོ་མི་དེ་རྣམས་ཆུ་ཐོག་ཏུ་གོམ་པ་སྤོ་བཞིན་གཞོན་
ནུ་མའི་དཀར་གསལ་འོག་ཏུ་ཡོང་། རྒྱ་མཚོའི་སེ་འབྲུ་མེ་ཏོག་གིས་ཕྱིར་ཐོན་ཏེ་ཁོང་
རྣམས་འཛུམ་གྱིས་བསུས། ཁོང་ཚོས་རྒྱ་མཚོའི་སེ་འབྲུ་མེ་ཏོག་མཐོང་བ་དང་ངོ་
ཤེས་པས་ཤི་དམྱལ་ཡུལ་ནས་འཕྲད་པ་ལྟ་བུའི་དགའ་ཚོར་གྱིས་གཅིག་གིས་གཅིག་
ལ་འཐམས་ཏེ་ངུ་བཞིན་བུ་མོ་ཁྱོད་ཀྱིས་ང་ཅག་བསྐྱུར་ནས་བགྲང་བྱ་བཞི་ཙམ་གྱི་
རིང་ལེགས་ཉེས་ཀྱི་གནས་ཚུལ་ཁ་ལྷང་ཙམ་མེད་པ་འདི་འདྲ་ཅི་ཡིན། ཁྱོད་སྡོད་
པའི་ཡུལ་འདིར་ཅི་ཟེར། ཁྱོད་སོང་བའི་ཤུལ་དུ་ང་ཅག་རྣམས་ཁྱོད་དྲན་པའི་སྡུག་
བསྔལ་གྱིས་ཟས་བཅུད་ཉལ་གཉིད་བྲལ་ཞིང་། མིག་དང་མིག་ཆུ་མི་བྲལ་བར་སྡོད་
དགོས་བྱུང་ཞེས་བརྗོད།
རྒྱ་མཚོའི་སེ་འབྲུ་མེ་ཏོག་གིས་གཉེན་ཉེ་རྣམས་ལ་
རང་གི་གནས་བབ་བཟང་པོ་གླེང་བ།
རྒྱ་མཚོའི་སེ་འབྲུ་མེ་ཏོག་གིས་གཅེན་པོ་དང་སྐྱེད་མའི་ལག་ཏུ་འོ་སྦྱར་བ་དང་།
དེ་ནས་གཉེན་ཉེ་རྣམས་ཀྱི་ལག་ཏུ་འོ་སྦྱར་མཚམས། ཁོང་རྣམས་གཞོན་ནུ་མར་
བསྐོར་ནས་བསྡད་དེ་ཁོང་གི་གནས་ཚུལ་དྲིས།གཞོན་ནུ་མ་ན་རེ། ཁྱོད་ཅག་གོ་བར་
གྱིས་ཤིག ང་ཅག་རྣམས་བྲལ་བའི་རྗེས་སུ་ཁོ་མོས་མཚོ་ལས་ཐོན་ཏེ་མཚོ་ཁར་སྡོད་
པའི་ཚེ་སྐྱེ་བོ་ཞིག་གིས་ཁྲིད་དེ་ཁོ་མོ་ཚོང་པ་ཞིག་ལ་བཙོངས། ཚོང་པ་དེས་བདག་
གྲོང་ཁྱེར་འདིར་ཁྲིད་དེ་གསེར་ཊམ་ཁྲི་ཕྲག་གཅིག་གི་རིན་དུ་ཡུལ་འདིའི་རྒྱལ་པོར་
བཙོངས། རྒྱལ་པོ་ནི་བདག་ལ་ཤིན་ཏུ་བརྩེ་བས་སྔར་གྱི་བཙུན་མོ་རྣམས་དང་ཕོ་
184

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
བྲང་ནང་གི་གཞོན་ནུ་མ་ཐམས་ཅད་རིང་དུ་དོར་ནས་བདག་ལ་རྩེ་གཅིག་ཏུ་ཆགས།
རྒྱལ་པོ་དེས་ཁོ་མོའི་དོན་དུ་རང་གི་རྒྱལ་ཁབ་ཀྱི་དོན་ཆེན་ལ་ཡང་ཇི་མི་སྙམ་པར་
ཉིན་མཚན་དུས་དྲུག་ཏུ་བདག་དང་བྲལ་མེད་ཀྱིས་བརྩེ་བ་ཆེན་པོས་བསྐྱངས་
ཞེས་བརྗོད།
གཞོན་ནུ་མའི་གཅེན་པོས་རང་གི་གཅུང་མོའི་གཏམ་དེ་ཐོས་པ་དང་ཨཱ་ལཱའི་
བཀའ་དྲིན་གྱིས་རྒྱལ་པོ་དེས་ང་ཅག་ཤ་རུས་གཅིག་པའི་སྤུན་མཆེད་རྣམས་བཀྲ་
ཤིས་མཉམ་འཛོམས་ཐུབ་པ་བྱས། ད་ནི་གཅུང་མོ་ཁྱོད་ང་ཅག་མཉམ་དུ་རང་ཡུལ་
དུ་བཞུད་ནས་ཉེ་དུ་སྤུན་མཆེད་རྣམས་དང་མཉམ་དུ་འཚོ་བ་སྐྱེལ་དགོས་པ་ཡིན་
ཞེས་བརྗོད།
གསང་ཁང་ནང་བཞུགས་པའི་རྒྱལ་པོས་གཏམ་དེ་ཐོས་མ་ཐག་ད་ནི་གཞོན་
ནུ་མས་རང་གི་གཅེན་པོའི་ངག་ལ་ཉན་ཏེ་ཁོ་བོ་དང་བྲལ་བར་དོགས་ནས་ཡིད་
ལ་སྡུག་བསྔལ་དང་དངངས་སྐྲག་ཤིན་ཏུ་ཆེན་པོ་བྱུང་ཞིང༌། ད་ནི་ཇི་ལྟར་བྱས་ན་
ལེགས་སམ་སྙམ་པའི་སྐབས་དེར་གཞོན་ནུ་མས་རང་གི་གཅེན་པོར་སྨྲས་པར། ཨཱ་
ལཱ་ཚད་བཙུགས། བདག་ཉོ་མཁན་ནི་གླིང་ཕྲན་རྒྱལ་ཁབ་འདིའི་རྒྱལ་པོར་མཆིས།
ཁོང་ནི་སྐུ་བསོད་དབང་ཐང་ཆེ་ཞིང་། བློ་གྲོས་ལྡན་པ། སྙིང་རྗེ་ཆེ་ལ། གཤིས་རྒྱུད་
བཟང་བ། འབྱོར་པ་དང་ལྡན་པ་ཞིག་ཡོད་ལ། བདག་ལའང་ཤིན་ཏུ་བརྩེ། འོན་
ཀྱང་ཁོང་ལ་རྒྱལ་རྒྱུད་འཛིན་པའི་བུ་ཕྲུག་མེད་གཤིས། བདག་འདིར་སླེབས་པ་ནས་
བཟུང་ཁོང་གིས་སྙིང་ནོར་ལྟར་གཅེས་པར་བསྐྱངས་ཤིང༌། ཐམས་ཅད་བདག་གི་
བློ་དང་བསྟུན་ལ། སྡོད་གནས་ཀྱང་ཤིན་ཏུ་སྐྱིད་པར་བཅོས་པས། མི་ཡུལ་གྱི་བདེ་
བའི་ལོངས་སྤྱོད་ཚིམ་པར་སྤྱད། ངེད་ཁྱིམ་ཐབ་ཟུང་བརྩེ་བ་ཟབ་མོས་བཅིངས་ཏེ་
ཕན་ཚུན་སྐད་ཅིག་ཙམ་ཡང་བྲལ་བར་མི་བཟོད་པའི་བདེ་ཞིང་སྐྱིད་པའི་དཔལ་ལ་
185

༄༅།།མཚན་ཞག་སྟོང་གི་གཏམ་རྒྱུད།
རོལ་བ་ཡིན་ན། བདག་ཁོང་བཞག་སྟེ་སོང་ཚེ་ཁོང་གསོན་པོར་བཞུགས་མི་སྲིད་ལ།
བདག་ཀྱང་ཁོང་ལ་བརྩེ་བས་ཆགས་པས་ཁོང་དང་བྲལ་ན་ཁོ་མོ་ཡང་གསོན་པའི་
དོན་མ་མཆིས། དྲང་པོར་བརྗོད་ན་བདག་གི་ཕ་དམ་པ་འཚོ་བཞུགས་ཡིན་ནའང་
བདག་གི་གནས་བབས་རྒྱལ་པོ་རླབས་པོ་ཆེ་འདིའི་ཁབ་ཏུ་སྡོད་པ་ལས་བཟང་བ་ག་
ལ་ཡོད། ལར་ད་ཆ་བདག་མངལ་དང་ལྡན་པར་གྱུར་བ་ཁྱོད་ཅག་རྣམས་ཀྱིས་རྟོགས་
ཞེས་བརྗོད་མུར་ཨཱ་ལཱ་སྐྱབས་སུ་མཆིའོ། ། ཁོང་གིས་བདག་ལ་མཚོ་རྒྱལ་གྱི་བུ་མོའི་
ལུས་འདི་བྱིན་པ་མ་ཟད། བདག་ལ་སྐམ་སའི་ཐོག་དབང་ཐང་ཆེ་ཤོས་ཀྱི་རྒྱལ་པོའི་
བཙུན་མོའི་བགོ་སྐལ་ཡང་བསྩལ། ཨཱ་ལཱ་ཐུགས་རྗེ་ཅན་གྱིས་ད་དུང་བདག་ལ་རྒྱལ་
རྒྱུད་འཛིན་པའི་ཁྱེའུ་བུ་ཞིག་བསྩལ་དུ་གསོལ་ཞེས་སྨོན་ལམ་བཏབ།
རྒྱ་མཚོའི་སེ་འབྲུ་མེ་ཏོག་གི་གཅེན་པོ་དང༌། ཁུ་བོ། གཅེན་མོ། གཅུང་མོ་
རྣམས་ཀྱིས་གཏམ་དེ་ཐོས་པ་དང་དགའ་སྤྲོའི་སྤུ་ལོང་གཡོ་བཞིན་དུ་སྨྲས་པར། ཁྱོད་
ནི་ང་ཅག་རྣམས་ཀྱི་བརྩེ་བ་དང་གུས་པ་ཆེ་ཤོས་ཀྱི་མི་དེ་ཡིན་པས། ཁྱོད་ཀྱི་བདེ་
སྡུག་ལ་ང་ཅག་རྣམས་སེམས་ཁྲལ་ཤིན་ཏུ་ཆེ། གལ་ཏེ་ཁྱོད་འདིར་ཟས་གོས་གནས་
མལ་གང་སར་ཡིད་ལ་འཐད་པར་མ་གྱུར་ན། ང་ཅག་མཉམ་དུ་ལོག་ནས་འགྲོ།
གལ་ཏེ་ཡུལ་འདིར་ཁྱོད་བློ་བབས་པ་དང་ལུས་བདེ་སེམས་སྐྱིད་བྱུང་ན་བདག་ཅག་
གི་བསམ་དོན་ཡང་འགྲུབ་པས། ཁྱོད་འདི་གར་སྡོད། མདོར་ན་ཁྱོད་ལ་བདེ་བ་བྱུང་
ན་ང་ཅག་རྣམས་བློ་བདེ་བ་ཡིན་ནོ་ཞེས་བརྗོད།
གཞོན་ནུ་མ་ན་རེ། ཨཱ་ལཱ་ཚད་བཙུགས། བདག་ནི་འདིར་ལུས་པོ་བདེ་ཞིང་
སེམས་པ་སྐྱིད་ལ། མི་ཡུལ་གྱི་བདེ་བ་ཕུན་སུམ་ཚོགས་པ་ལོངས་སྤྱོད་བྱེད་བཞིན་དུ་
མཆིས་སོ་ཞེས་བརྗོད།
186

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྒྱལ་པོས་རྒྱ་མཚོའི་སེ་འབྲུ་མེ་ཏོག་གི་གཉེན་ཉེ་རྣམས་དང་
ཐུག་འཕྲད་བྱས་པ།
གསང་ཁང་ནང་བཞུགས་པའི་རྒྱལ་པོས་རྒྱ་མཚོའི་སེ་འབྲུ་མེ་ཏོག་གི་གཏམ་དེ་
ཐོས་པ་དང་ཐུགས་ལྷོད་ལ་བབས་ནས་འདི་སྙམ་དུ་བསམས་པར། བདག་གིས་ཆུང་
མར་བརྩེ་བ་ཇི་བཞིན་དུ་ཆུང་མས་ཀྱང་བདག་ལ་གློ་སྙིང་བྲང་གསུམ་གཏད་ནས་ཁ་
ཞེ་གཉིས་མེད་ཀྱི་བརྩེ་བ་འཆང་བ་མ་ཟད། བདག་ལ་རིགས་རྒྱུད་འཛིན་པའི་ཁྱེའུ་
ཞིག་ཀྱང་བཙའ་བར་བྱེད་ན། བདག་གིས་ཀྱང་སྔར་བས་བརྩེ་བ་ཆེན་པས་སྐྱོང་
དགོས་པར་རིགས་སོ་སྙམ་ནས་ཡིད་ལ་ཟད་མི་ཤེས་པའི་སྤྲོ་བ་འཕེལ།
རྒྱ་མཚོའི་སེ་འབྲུ་མེ་ཏོག་གིས་རང་གི་འབངས་མོ་རྣམས་བསྐུལ་ནས་གཉེན་ཉེ་
ཚོར་གསོལ་སྟོན་གྱི་གྲ་སྒྲིག་བྱེད་བཅུག་པ་མ་ཟད། རང་ཉིད་ངོ་མས་ཞིམ་མངར་རོ་
བཅུད་ལྡན་པའི་ཞལ་ཏོག་དང་ཤིང་འབྲས་སོགས་སྒྲིག་གཤོམ་ཀྱིས་ཁོང་རྣམས་དང་
མཉམ་དུ་བཟའ་བཏུང་ལ་སྤྱད། གསོལ་སྟོན་ཐོག་གཉེན་ཉེ་ཚོས་ཁྱོད་ཀྱི་ཟླ་བོའི་
བཀའ་མེད་པར་ང་ཅག་ཕོ་བྲང་དུ་ཡོང་ནས་གསོལ་སྟོན་ལ་སྤྱོད་པས། ཁྱོད་ཀྱིས་ང་
ཅག་གི་ཚབ་བྱས་ཏེ་ཁོང་ལ་ཐུགས་རྗེ་ཆེ་ཞུ་བར་གྱིས། ལར་ཁྱོད་ཀྱིས་རང་གི་ཟླ་བོ་
མི་འབོད་པ་ཅི་ཡིན། གསོལ་སྟོན་འདི་ཐོག་ཏུ་ཁྱོད་ཀྱི་ཟླ་བོ་ཡོད་ན་ང་ཅག་རྣམས་
ངོ་ཤེས་གྲོགས་འདྲིས་ཡོང་བ་མི་ལེགས་སམ་ཞེས་བརྗོད།
གཉེན་ཉེ་རྣམས་ཀྱིས་རྒྱ་མཚོའི་སེ་འབྲུ་མེ་ཏོག་ལ་འཁང་རའི་གཏམ་ཚིགས་མང་
དུ་བརྗོད་ནས་ཁྲོས་པའི་ཚུལ་གྱིས་བཟའ་བཏུང་ཡང་བྱེད་མཚམས་བཞག ཚུལ་དེ་
187

༄༅།།མཚན་ཞག་སྟོང་གི་གཏམ་རྒྱུད།
གསང་ཁང་ནང་བཞུགས་པའི་རྒྱལ་པོས་གཟིགས་པ་ན་ཤིན་ཏུ་འཇིགས་ནས་ཅི་བྱ་
གཏོལ་མེད་ཀྱི་གནས་སུ་གྱར།། སྐབས་དེར་གཞོན་ནུ་མ་རྒྱ་མཚོའི་སེ་འབྲུ་མེ་ཏོག་
གིས་རང་གི་བློ་རིག་གི་རྩལ་བཏོན་ནས་གཉེན་ཉེ་རྣམས་ལ་དགེ་བཤད་སྡིག་བཀྲོལ་
གྱི་བབས་གསེད་དང་འགྲེལ་རྟབ་རྟབ་པོར་རྒྱལ་པོ་ཡིབ་པའི་གསང་ཁང་དུ་བཞུགས་
ནས། ཀྱེ། རྒྱལ་པོ་ཆེན་པོ་མཁྱེན། ཁོ་མོས་སྤུན་མཆེད་རྣམས་ཀྱི་མདུན་དུ་ཁྱེད་ལ་
བསྟོད་པ་དང་སྨོན་པའི་གཏམ་དེ་ཁྱེད་ཀྱིས་གསན་ནམ། ཡང་ཁོང་རྣམས་ཀྱིས་
བདག་རང་ཡུལ་དུ་ཁྲིད་ནས་ཉེ་དུ་སྤུན་མཆེད་རྣམས་དང་མཉམ་དུ་འཚོ་བ་སྐྱེལ་
དགོས་ཚུལ་བརྗོད་པ་ཁྱེད་ཀྱིས་གསན་ནམ་ཞེས་དྲིས།
རྒྱལ་པོ་ན་རེ། བདག་གིས་ཐོས་ལ། བདག་གིས་ཀྱང་རིག་གོ བདག་གིས་ཁྱོད་
ལ་ཇི་ལྟར་བརྩེ་བའི་ཚུལ་དེ་ཁྱོད་ཀྱི་བློ་ཡིས་རྟོགས་པ་དེ་རིང་ཁོ་བོས་གསལ་བར་
རྟོགས་ལ། ཁྱོད་ཀྱིས་བདག་ལ་བརྩེ་མིན་ཁོ་བོའི་ཡིད་གཉིས་ཐེ་ཚོམ་ཀྱི་དྲ་བར་ཆུད་
པའི་དོགས་གནས་ཀྱང་དེ་རིང་ཆོད་སོང་བས། ཨཱ་ལཱ་ཐུགས་རྗེ་ཅན་གྱིས་ཁྱོད་ལ་རྟག་
ཏུ་གཟིགས་པར་ཤོག
རྒྱ་མཚོའི་སེ་འབྲུ་མེ་ཏོག་ན་རེ། ཀྱེ། རྒྱལ་པོ་ཆེན་པོ་མཁྱེན། སེམས་བཟང་
ཅན་ལ་འབྲས་བུ་བཟང་པོ་སྨིན་ཟེར་བ་མ་ཡིན་ནམ། ཁྱེད་ཀྱིས་བདག་གི་ཆེད་དུ་
རང་གི་བཙུན་མོ་རྣམས་ཀྱང་དོར་ནས་བདག་ལ་བྱམས་དང་བརྩེ་བ་ཆེན་པོ་བསྐྱངས།
ཁྱེད་ཀྱིས་བདག་ལ་ཁོག་པའི་སྙིང་དང་དཔྲལ་བའི་མིག་ལྟ་བུར་འཛིན་པ་ཁོ་མོས་
གསལ་བར་རྟོགས་ན། བདག་ཁྱེད་དང་བྲལ་ཏེ་རང་ཡུལ་དུ་ལོག་ཕོད་དམ། ད་ནི་
རྒྱལ་པོ་ཆེན་པོ་ཁྱེད་ཁོ་མོ་དང་མཉམ་དུ་བདག་གི་གཉེན་ཉེ་རྣམས་ཕྲད་པར་ཕེབས།
ཁྱེད་དང་ཁོ་ཅག་རྣམས་མཛའ་བཤེས་སྨོན་དྲིན་དུ་གྱུར་བ་བྱེད། བདག་གིས་མ་དང་།
གཅེན་པོ། གཅེན་མོ། གཅུང་མོ་རྣམས་ཀྱི་མདུན་དུ་ཁྱེད་ལ་བསྔགས་བརྗོད་ལན་
188

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
མང་དུ་བྱས་པས། ཁོང་རྣམས་ཁྱོད་ལ་བག་ཆགས་བཟང་ཞིང་། ལྷག་པར་དུ་དད་
ཅིང་གུས་པས། ཁོ་ཅག་རྣམས་ཀྱིས་ཁྱེད་མཇལ་འདོད་ཆེ་ཞེས་བརྗོད།
རྒྱལ་པོ་ན་རེ། བདག་ཀྱང་དེ་རང་འདོད་པས་ཁྱེད་ཀྱི་བཀའ་བཞིན་ཞུའོ། །
རྒྱལ་པོ་གསང་ཁང་ནས་བྱོན་ཏེ་རྒྱ་མཚོའི་སེ་འབྲུ་མེ་ཏོག་མཉམ་དུ་གསོལ་སྟོན་
གྱི་ཁྲོད་དུ་ཕེབས་ནས་གུས་པ་ཆེན་པོས་ཁོང་རྣམས་ལ་འཚམས་འདྲི་མཛད། ཁོང་
རྣམས་ཀྱང་སྟན་ལས་ལངས་ཏེ་གུས་ལན་ཕུལ་རྗེས་གྲལ་དུ་བཞུགས་ནས་མཉམ་དུ་
གསོལ་ཟས་བཞེས། རྒྱལ་པོས་ཁོང་རྣམས་མགྲོན་གྱི་མཆོག་ཏུ་བཀུར་ནས་རྟག་ཏུ་
མཉམ་བཞུགས་དགའ་སྟོན་གྱིས་དུས་ཡུན་ཟླ་བ་གཅིག་ཙམ་འདས་རྗེས་ཁོང་རྣམས་
རྒྱལ་པོ་དང་རྒྱ་མཚོའི་སེ་འབྲུ་མེ་ཏོག་དང་གྱེས་ཏེ་རང་ཡུལ་དུ་ལོག
རྒྱ་མཚོའི་སེ་འབྲུ་མེ་ཏོག་ལ་ཁྱེའུ་བཙས་པ།
ཟླ་དགུ་ངོ་བཅུ་རྫོགས་མཚམས་གཞོན་ནུ་མ་རྒྱ་མཚོའི་སེ་འབྲུ་མེ་ཏོག་ལ་བཅོ་
ལྔའི་ཟླ་ལྟར་མཛེས་པའི་ཁྱེའུ་ཡིད་དུ་འོང་བ་ཞིག་བཙས། རྒྱལ་པོར་རང་གི་རིགས་
ཀྱི་མྱུ་གུ་ཐོབ་པ་ཐོག་མར་བརྟེན་ཕོ་བྲང་གི་ཕྱི་ནང་སྲང་གསུམ་དུ་མཛེས་རྒྱན་ལེགས་
པར་སྤྲས་ནས་ཉིན་ཞག་བདུན་གྱི་རིང་དུ་བཀྲ་ཤིས་དགའ་སྟོན་རྒྱ་ཆེར་མཛད། ཉིན་
བདུན་པར་རྒྱ་མཚོའི་སེ་འབྲུ་མེ་ཏོག་གི་སྐྱེད་མ་དང༌། གཅེན་པོ། ཁུ་བོ། གཅེན་
མོ། གཅུང་མོ་རྣམས་ཀྱིས་རྒྱ་མཚོའི་སེ་འབྲུ་མེ་ཏོག་ལ་ཁྲི་སྲས་བཙས་པའི་བཀྲ་ཤིས་
གཏམ་བཟང་ཐོས་མ་ཐག་ཕོ་བྲང་དུ་བཀྲ་ཤིས་བཙས་སྟོན་དུ་ཡོང་། རྒྱལ་པོ་ཐུགས་
རབ་ཏུ་དགྱེས་ནས་ཁོང་རྣམས་ལ་སྣེ་ལེན་མགྲོན་སྐྱོང་གཟབ་ཅིང་རྒྱས་པར་མཛད།
189

༄༅།།མཚན་ཞག་སྟོང་གི་གཏམ་རྒྱུད།
རྒྱལ་པོ་ན་རེ། བདག་གིས་ཁྱོད་ཅག་ཕེབས་རྗེས་བུ་འདི་ལ་མིང་འདོགས་དགོས་པ་
ཡིན་ཞེས་བསྒུགས་ནས་བསྡད་པས། ཁྱེད་རྣམས་ཀྱིས་བུ་འདི་ལ་མིང་ཞིག་ཐོགས།
ཁོང་རྣམས་ཀྱིས་ཁྲི་སྲས་ལ་པེ་ཏི་རུ་པཱ་ཤི་མུ་ཞེས་པའི་མཚན་གསོལ་བས། རྒྱལ་
པོ་ཡང་དགྱེས་ཏེ་ཁྲི་སྲས་པང་དུ་བླངས་ནས་ཁོང་རྣམས་ལ་བསྟན། ཁྲི་སྲས་ཀྱི་ཞང་
པོ་ཟ་ལི་ཧཱས་ཁྲི་སྲས་པང་དུ་བླངས་ཏེ་གཟིམ་ཆུང་ནང་ཕར་འགྲོ་ཚུར་འགྲོ་ལན་
འགའ་བྱས་རྗེས་ཕོ་བྲང་གི་གཟིམ་སྒོ་དོན་ནས་མཚོ་འགྲམ་དུ་བསྐྱོད་པ་དང་དེ་ནས་
རིམ་གྱིས་མི་རིག་པར་གྱུར། ཁྲི་སྲས་ཞང་པོའི་པང་དུ་ཁུར་ནས་མཚོ་ནང་སོང་བའི་
ཚུལ་དེ་གཟིགས་པས། རྒྱལ་པོ་ཤིན་ཏུ་འགྱོད་ནས་མིག་ཆུ་ཤོར། གཞོན་ནུ་མ་རྒྱ་
མཚོའི་སེ་འབྲུ་མེ་ཏོག་གིས་རྒྱལ་པོ་ཐུགས་མི་བདེ་བའི་ཚུལ་དེ་མཐོང་བས་རྒྱལ་པོར་
ཁྱེད་ཐུགས་གཡེང་མ་མཛོད། ཁྲི་སྲས་རྒྱ་མཚོར་འཇིགས་མི་སྲིད། ཁྲི་སྲས་ལ་གནོད་
ཚེ་བདག་གི་གཅེན་པོས་འདི་ལྟར་བྱེད་ཕོད་པ་མ་ཡིན། ཨཱ་ལཱའི་ཐུགས་རྗེས་ཁོ་མོའི་
གཅེན་པོས་ཁྲི་སྲས་ཀྱི་སྐུ་ལ་ཉེ་ཞོ་མེད་པར་ཁྲིད་ནས་ལོག་ཡོང་ངེས་རེད་ཅེས་བརྗོད།
རྒྱ་མཚོའི་སེ་འབྲུ་མེ་ཏོག་གི་གཏམ་མཇུག་འགྲིལ་མ་ཐག་རྒྱ་མཚོ་འཁྲུགས་པ་
དང་དེ་མར་ཟཱ་ལི་ཧཱས་ཁྲི་སྲས་པང་དུ་བཏབ་ནས་མཚོ་ཁར་ཐོན་ཏེ་སྐུ་ལ་ཉེ་ཞོ་
མེད་པར་ཕོ་བྲང་དུ་ལོག་པའི་ཚེ། ཁྲི་སྲས་ནི་བཞིན་རས་བཅོ་ལྔ་ཟླ་ལྟར་འཛུམས་
པའི་ངང་ཞང་པོའི་པང་ན་གཉིད་དུ་གནས། ཁོས་རྒྱལ་པོར་བདག་གིས་ཁྲི་སྲས་རྒྱ་
མཚོར་ཁྲིད་པ་ཡིན། ཁྱེད་ཐུགས་འཕྲེང་བ་མ་ཡིན་ནམ་ཞེས་བརྗོད།
རྒྱལ་པོ་ན་རེ། བདག་ནི་ཁྱེའུ་དེ་འཆི་བར་ངེས་སོ་སྙམ་ནས་ཤིན་ཏུ་འཇིགས།
ཟཱ་ལི་ཧཱ་ན་རེ། སྐམ་སའི་ཡུལ་གྱི་རྒྱལ་པོ་མཁྱེན། ང་ཅག་གིས་ཁྲི་སྲས་ཀྱི་སྤྱན་
ལ་ཁྱད་ལྡན་གྱི་མིག་སྨན་ཞིག་བཏབ་པ་དང་། ད་དུང་ཁོང་ལ་སུར་མན་ཕྱག་རྒྱུས་
ཐོག་གི་གཟུང་བསྔགས་བཟླས། འདི་ནི་ང་ཅག་གི་ཡུལ་དུ་གསར་སྐྱེས་ཕྲུ་གུ་རྣམས་
190

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ལ་ངེས་པར་བྱེད་དགོས་པའི་སྲོལ་ཞིག་ཡིན། འདི་ལྟར་བྱས་ཚེ་སླད་རྒྱ་མཚོར་འཇུག་
སྐབས་ཆུ་ཡི་འཇིགས་པ་དང་བར་ཆད་ཀྱིས་གནོད་པར་མི་འགྱུར། ང་ཅག་མཚོ་ནང་
གི་མི་རྣམས་ཀྱང་ཁྱོད་ཅག་སྐམ་སའི་ཡུལ་གྱི་སྐྱེ་འགྲོ་དང་དབྱེར་མ་མཆིས་སོ་
ཞེས་བརྗོད།
རྒྱ་མཚོའི་སེ་འབྲུ་མེ་ཏོག་གི་གཉེན་ཉེ་རྣམས་རྒྱ་མཚོར་ལོག་པ།
ཟཱ་ལི་ཧཱས་ཁུག་མ་ཞིག་ལས་མུ་ཏིག་ལ་སོགས་རིན་ཆེན་སྣ་ཚོགས་བཏོན་ཞིང༌།
དེ་ཁྲོད་དུ་བྱ་འབྲས་ཀྱི་རྡོག་ལྟར་མཉམ་པའི་རིན་ཆེན་མར་གད་རྡོག་བརྒྱ་ཕྲག་གསུམ་
དང༌། རྡོ་རྗེ་ཕ་ལམ་རྡོག་བརྒྱ་ཕྲག་གསུམ་ཡོད་པ་དེ་དག་ལས་ཉི་མ་དང་ཟླ་བའི་
འོད་ལས་ཀྱང་བཀྲག་ཆེ་བའི་འོད་ཟེར་འཕྲོ། ཁོས། ཀྱེ། རྒྱལ་པོ་ཆེན་པོ་མཁྱེན། རིན་
ཆེན་འདི་རྣམས་ང་ཅག་གིས་རྒྱལ་པོར་འབུལ་རྒྱུའི་ཕྱག་རྟགས་ཐོག་མ་དེ་ཡིན། སྔར་
རྒྱ་མཚོའི་སེ་འབྲུ་མེ་ཏོག་ཕྱིར་ཐོན་ནས་བཟུང་ང་ཅག་གིས་མོའི་གནས་ཚུལ་ལྷང་ཙམ་
ཡང་མ་ཐོས་པས་ཡིད་ཤིན་ཏུ་སྐྱོ། འོན་ཀྱང་ཕྱིས་མོ་ནི་རྒྱལ་པོ་ཁྱེད་ཀྱི་ཁབ་ཏུ་བཞེས་
པའི་གནས་ཚུལ་ཐོས་པས། ངེད་རྣམས་ཀྱང་རྒྱལ་པོའི་གཉེན་དུ་གྱུར་བར་བརྟེན།
ང་ཅག་གིས་ཕྱག་རྟགས་འདི་དག་ཁུར་ནས་ཁྱེད་མཇལ་བར་ཡོང་། སླད་ནས་ཀྱང་
ང་ཅག་གིས་ཉིན་འགའ་རེའི་མཚམས་སུ་ཕྱག་རྟགས་འདི་འདྲ་བ་རེ་ཁྱེད་ལ་འབུལ་
བར་ཡོང་སྲིད། རྒྱ་མཚོའི་ནང་མུ་ཏིག་ལ་སོགས་རིན་པོ་ཆེའི་རིགས་ཁྱོད་ཅག་སྐམ་
སའི་ཐོག་གི་ས་རྡོ་ལས་ཀྱང་མང་བ་ཡོད། དེ་དག་གི་སྤུས་ཚད་དང་ཐོན་ཡུལ་ང་ཅག་
གིས་གསལ་བར་རྟོགས་ལ་ལེན་པར་ཡང་ཤིན་ཏུ་སླ་ཞེས་བརྗོད།
191

༄༅།།མཚན་ཞག་སྟོང་གི་གཏམ་རྒྱུད།
འབུལ་སྐྱེས་དེ་དག་ལ་རྒྱལ་པོ་ནི་ཧང་སང་བར་གྱུར་ནས་རིན་པོ་ཆེ་འདི་དག་
ཁྲོད་ཀྱི་སྣེ་གཅིག་གིས་ཀྱང་བདག་གི་རྒྱལ་གཞིས་ཀྱི་རིན་ཐང་དང་མཉམ་མོ་ཞེས་
གསུངས་ནས་ཟཱ་ལི་ཧཱ་ལ་ཐུགས་རྗེ་ཆེ་ཞུས་རྗེས་རྒྱ་མཚོའི་སེ་འབྲུ་མེ་ཏོག་ལ་སྨྲས་པར།
ཁྱོད་ཀྱི་གཅེན་པོས་བདག་ལ་སྲིད་ན་དཀོན་པའི་རིན་པོ་ཆེ་མང་པོ་འདི་འདྲ་བྱིན་པ་
ངོ་མཚར་ཆེ་ཞེས་གསུངས།
རྒྱ་མཚོའི་སེ་འབྲུ་མེ་ཏོག་ནི་རང་གི་གཅེན་པོའི་འཇུངས་པ་མེད་པའི་སྤྱོད་ཚུལ་
འདི་ལ་ཤིན་ཏུ་ཡི་རང་བར་གྱུར།
ཟཱ་ལི་ཧཱ་ན་རེ། རྒྱལ་པོ་ཆེན་པོས་བདག་གི་གཅུང་མོ་ཁབ་ཏུ་བཞེས་ནས་བྱམས་
དང་བརྩེ་བ་བླ་ན་མ་མཆིས་པ་མཛད་པ་དང་། ད་ལམ་ང་ཅག་རྣམས་ལ་ཡང་སྣེ་
ལེན་མགྲོན་སྐྱོང་གཟབ་མོ་འདི་ལྟ་བུ་མཛད་པར་ང་ཅག་གིས་ཁྱེད་ལ་བསྙེན་བཀུར་
ཞབས་ཏོག་མི་ལོ་སྟོང་ཕྲག་ཞུས་ཀྱང་ཁྱེད་ཀྱི་བཀའ་དྲིན་གྱི་ཆ་ཙམ་ཡང་སྐྲུན་དུ་མ་
མཆིས་ན། ང་ཅག་གི་དངོས་སྐྱེས་ཕྲན་ཚེགས་འདི་ལ་གསུང་རི་ཅི་ཡོད་ཅེས་བརྗོད།
རྒྱལ་པོས་ཟཱ་ལི་ཧཱར་ཐུགས་རྗེ་ཆེ་ཞུས་ཐོག་ཁོང་རྣམས་མུ་མཐུད་ཕོ་བྲང་དུ་སྤྲོ་
བཞུགས་དགོས་རྒྱུའི་ཨུ་ནན་མཛད་པས། ཟཱ་ལི་ཧཱ་མ་བུ་དང་གཅེན་གཅུང་རྣམས་
རྒྱལ་པོའི་བཀའ་མ་ལྡོག་པར་ཕོ་བྲང་ནང་རྒྱལ་པོ་སྟེང་ཞལ་དང་མཉམ་དུ་ཉིན་ཞག་
བཅུ་ཕྲག་བཞིའི་རིང་དགའ་སྐྱིད་ཀྱི་དཔལ་ལ་རོལ། དེ་ནས་ཞག་བཞི་བཅུ་ཞེ་གཅིག་
གི་ཉིན་མོ་ཁོང་རྣམས་རྒྱལ་པོའི་དྲུང་དུ་སོང་ནས་པུས་མོ་ས་ལ་བཙུགས་ཏེ་གུས་ཕྱག་
ཕུལ་བ་ན། རྒྱལ་པོས་ཟཱ་ལི་ཧཱ་ལ་ཁྱོད་ཅི་བྱེད་པ་ཡིན་ཞེས་དྲིས།
ཟཱ་ལི་ཧཱ་ལ་ན་རེ། རྒྱལ་པོ་གང་གི་ཐུགས་རྗེ་བདག་ཅག་གིས་ནམ་ཡང་བརྗེད་
པར་མི་སྲིད། ད་ཆ་ངེད་རྣམས་རང་ཡུལ་དང་སྤུན་མཆེད་རྣམས་དྲན་ཆེས་ན། རྒྱལ་
པོ་ཆེན་པོས་ང་ཅག་རང་ཡུལ་དུ་ལོག་ཆོག་པའི་གནང་བ་སྩལ་དུ་གསོལ།ཨཱ་ལཱ་ཚད་
192

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
བཙུགས། ང་ཅག་རྣམས་མཚོ་ནང་དུ་འཚར་བས་སྐམ་སའི་འཚོ་བར་གོམས་འདྲིས་
དཀའ་ན། ད་ནི་རང་ཡུལ་དུ་ལོག་པ་ལས་གཞན་གྱི་ཐབས་མ་མཆིས།
ཟཱ་ལི་ཧཱའི་གཏམ་དེ་གསན་རྗེས་རྒྱལ་པོས་ཁོང་གི་རེ་བ་དང་དུ་བཞེས་ནས་
ཐུགས་འཕྲེང་བའི་སྤྱན་ཆབ་བསིལ་བཞིན་ཟཱ་ལི་ཧཱ་མ་བུ་དང་རྒྱ་མཚོའི་སེ་འབྲུ་མེ་
ཏོག་གི་གཅེན་མོ་གཅུང་མོ་རྣམས་ལ་སྐྱེལ་མ་མཛད། གྱེས་ཁར་ཐམས་ཅད་བྲལ་བར་
མི་བཟོད་པའི་མཆི་མ་གཏོང་བཞིན་དུ་སྨྲས་པར། ཀྱེ། རྒྱལ་པོ་ཆེན་པོ་མཁྱེན། སླད་
ང་ཅག་རྣམས་ཉིན་འགའི་མཚམས་སུ་ཁྱེད་མཇལ་བར་ཐེངས་རེ་ཡོང་རྒྱུ་ཡིན་ཞེས་
བརྗོད་ནས་མཚོ་ནང་དུ་བཞུད།
རྒྱལ་པོ་ནི་རྒྱ་མཚོའི་སེ་འབྲུ་མེ་ཏོག་ལ་སྔར་བས་གཟིགས་པ་ཇེ་ཆེར་སོང་སྟེ་
བརྩེ་བ་ཆེན་པོས་བསྐྱངས། མཛའ་གཅུགས་ཁྱིམ་ཐབ་ཟུང་དེས་རང་གི་ཤ་ཁྲག་ལས་
གཅེས་པའི་ཁྲི་སྲས་དེ་མིག་འབྲས་ལྟར་གཅེས་པར་བསྐྱངས་པས་འཚར་སྐྱེས་ཀྱང་
ཤིན་ཏུ་ལེགས་པ་བྱུང༌། ཁྲི་སྲས་ཀྱི་རྨོ་བོ་དང༌། ཞང་པོ། སྲུ་མོ་རྣམས་ཀྱང་ཉིན་
འགའ་རེའི་ཐོག་ཕོ་བྲང་དུ་གཉེན་ཕྲད་ལ་ཡོང་ནས་ཟླ་རེ་གཉིས་རྒྱལ་པོ་ཡབ་ཡུམ་
དང་མཉམ་དུ་སྤྲོ་བཞུགས་མཛད།
རྒྱལ་བློན་གྲོས་ནས་རྒྱལ་སྲིད་ཁྲི་སྲས་ལ་གཏད་པ།
ཁྲི་སྲས་པེ་ཏི་རུ་པཱ་ཤི་མུ་རིམ་གྱིས་ནར་གསོན་ནས་བགྲང་བྱ་བཅོ་ལྔར་སླེབས་
པའི་ཚེ་གཟུགས་བཟང་ལང་ཚོ་མཛེས་ཤིང༌། ཡིག་རྩིས་ཡོན་ཏན་ལ་སྦྱང་པ་ཟབ་
པ། རྟ་རྩལ་ཆེ་བ། མདའ་གྲི་མདུང་གསུམ་གྱི་དྲག་རྩལ་མཁས་པ་སོགས་དེའི་དུས་
193

༄༅།།མཚན་ཞག་སྟོང་གི་གཏམ་རྒྱུད།
ཀྱི་རྒྱལ་བློན་མི་དྲག་གི་སྲས་སྲོས་རྣམས་ཀྱིས་སྦྱོང་དགོས་པའི་ཕོ་རྩལ་ཀུན་ལ་སྦྱང་པ་
མཐར་སོན་པ་བྱས། ཁྲི་སྲས་དེ་ནི་ལང་ཚོ་མཛེས་ཤིང་ཡོན་ཏན་ཆེ་གཤིས་ཉེ་འགྱངས་
ཡུལ་གྲུ་ཀུན་ཏུ་འབྲུག་ལྟར་གྲགས་པས། སྐྱེས་ཕོ་མོ་ཀུན་གྱིས་ཁོང་ལ་བསྔགས།
རྒྱལ་པོ་ནི་ཁྲི་སྲས་ལ་ཤིན་ཏུ་བརྩེ་བས། རྒྱལ་གཞིས་སྲས་ལ་སྤྲོད་རྒྱུའི་དགོངས་
པ་ཤར། ཉིན་ཞིག་རྒྱལ་པོས་སྲིད་བློན་དང་ཞི་དྲག་བློན་པོའི་ཚོགས་རྣམས་བསྐོང་
འགུག་གིས་རྒྱལ་སྲིད་ཁྲི་སྲས་པེ་ཏི་རུ་པཱ་ཤི་མུར་སྤྲོད་རྒྱུའི་བཀའ་གྲོས་མཛད་པ་ན་
རྒྱལ་བློན་དཔོན་རིགས་ཐམས་ཅད་བློ་གཅིག་ཏུ་མཐུན།
རྒྱལ་པོ་ཧྲེ་ཧཱ་རུ་མན་ནི་ཐུགས་རྒྱུད་དྲང་ཞིང་། ཞལ་འཇམ་པ། གཏོང་ཕོད་
ཅན། འབངས་ལ་བྱམས་པ་ཞིག་ཡོད་པས། འབངས་མི་སེར་རྣམས་ཀྱིས་སྤྱི་བོའི་
གཙུག་ལྟར་བཀུར། རྒྱལ་བློན་རྣམས་རྒྱལ་སྲིད་ཁྲི་སྲས་ལ་སྤྲོད་རྒྱུའི་བཀའ་གྲོས་མཛད་
པའི་ཉིན་གཉིས་པར་རྒྱལ་པོ་ཁྲི་འདོན་གྱི་མཛད་སྒོ་བསྒྲུབས། རྒྱལ་པོ་དང་ཁྲི་སྲས་རྟ་
མཆོག་ཡིད་བཞིན་གྱི་ནོར་བུར་བཅིབས་ནས་ཞི་དྲག་དཔོན་རིགས་རྣམས་དང་དཔུང་
ཚོགས་ཀྱི་སྣེ་ཁྲིད་དེ་གྲོང་ཁྱེར་དུ་སྐོར་བ་དང་བཅས་ཕོ་བྲང་དུ་སླེབས་ཉེའི་མཚམས་
སུ་ཁྲི་སྲས་ལ་གུས་པའི་ཚུལ་གྱིས་རྒྱལ་པོ་ཆིབས་བཤོལ་ཏེ་ཞབས་ཐང་དུ་ཕེབས། སྲིད་
བློན་དང་དཔོན་རིགས་རྣམས་རེས་མོས་ཀྱིས་དབང་བསྐུར་གྱི་ཕྱིང་གདན་ཁུར་ཏེ་
སྣེ་ཤན་ནས་ཕོ་བྲང་དུ་བསྐྱོད། དེ་ནས་རྒྱལ་པོ་དང་དཔོན་བློན་རྣམས་ཀྱིས་ཁྲི་སྲས་
ཆིབས་པ་ལས་ཕབ་ཏེ་རྒྱལ་པོའི་ཁྲི་ལ་མངའ་གསོལ་ཞིང་བློན་པོའི་ཚོགས་རྣམས་
གཡས་གཡོན་གཉིས་སུ་གྲལ་བསྒྲིགས།
194

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
པེ་ཏི་རུ་པཱ་ཤི་མུས་རྒྱལ་སྲིད་བསྐངས་པ་དང་རྒྱལ་པོ་བགྲེས་པོ་འདས་པ།
རྒྱལ་སྲས་པེ་ཏི་རུ་པཱ་ཤི་མུ་རྒྱལ་པོའི་ཁྲི་ལ་དབང་བཀུར་ནས་རྒྱལ་སྲིད་བསྐྱངས།
དེ་ཉིན་ཁོང་གིས་ཁྲིམས་ས་ཚོགས་ཏེ་འབངས་མི་སེར་རྣམས་ཀྱི་བདེ་སྡུག་ཞིབ་གཅོད་
ཀྱིས་བདེན་འབངས་མི་སེར་ཁག་གཅིག་ལ་མ་ཉེས་ཁག་གཡོགས་བྱུང་བར་བདེན་
མཐའ་གསལ་བའི་ཁྲིམས་ཐག་བཅད་པ་དང་། དཔོན་ངན་འདོད་རྔམས་ཅན་ལ་
མིག་སླར་འདོམས་པའི་ཉེས་ཆད་ནན་པོ་བཅད། དེ་ཉིན་ཉིན་དགུང་བར་ཞིབ་
གཅོད་བྱས་ཏེ་ཁྲིམས་ས་གྲོལ་ནས་ཡབ་རྒྱལ་པོ་དང་མཉམ་དུ་ཕོ་བྲང་དུ་བྱོན། ཡུམ་
ཆེན་རྒྱ་མཚོའི་སེ་འབྲུ་མེ་ཏོག་གིས་བཞིན་རས་བཅོ་ལྔའི་ཟླ་ལྟར་འཛུམས་པའི་ཁྲི་སྲས་
ཀྱི་དབུ་ལ་རྒྱལ་པོའི་གཅོད་པན་བཅིངས་ནས་ལོག་ཕེབས་པ་གཟིགས་འཕྲལ་སྟན་
ལས་ལངས་ཏེ་བུ་ཡི་ལག་ཏུ་འོ་སྦྱར་ནས་བཀྲ་ཤིས་བདེ་ལེགས་ཞུས་རྗེས་ཁོང་ཡབ་
སྲས་གཉིས་སྐུ་བསོད་དབང་རླུང་དར་བའི་སྨོན་ལམ་བཏབ།
རྒྱལ་པོ་པེ་ཏི་རུ་པཱ་ཤི་ཡུམ་དང་མཉམ་དུ་གསུང་གླེང་མཛད་དེ་ཕྱེད་ཡོལ་བར་
བཞུགས། དེ་ནས་བློན་པོའི་ཚོགས་དང་བཅས་རྩལ་ཐང་དུ་དམག་སྦྱོང་གི་གཟིགས་
མོར་ཕེབས་ནས་ཉི་བཞུད་མཚམས་སུ་སྟོན་འཁོར་རྣམས་གཞི་ནས་ཕོ་བྲང་དུ་ཕྱིར་
ལོག་ཕེབས། དུས་དེ་ནས་བཟུང་ཁོང་ཉིན་ལྟར་རྟ་ཕོ་བཅིབས་ནས་རྩལ་ཐང་དུ་
དམག་སྦྱོང་ལ་གཟིགས་མོར་ཕེབས་པ་དང་དེ་ནས་ཕོ་བྲང་དུ་ཕྱིར་ཕེབས་ཀྱིས་ཁྲིམས་
ས་ཚོགས་ཏེ་དཔོན་འབངས་མི་སེར་རྣམས་ཀྱི་སྡེ་སྡུག་སྙན་ཞུར་ཞིབ་དཔྱོད་ཀྱིས་ཉིན་
གང་རྒྱལ་སྲིད་ཀྱི་བྱ་བར་འབུངས།
195

༄༅།།མཚན་ཞག་སྟོང་གི་གཏམ་རྒྱུད།
དུས་ཀྱི་བགྲོད་པ་རླུང་ལྟར་མྱུར་བས་སྐད་ཅིག་ལ་བགྲང་བྱ་གཅིག་ཙམ་འདས།
དུས་རེ་ཞིག་ན་པེ་ཏི་རུ་པཱ་ཤི་མུ་འཁོར་ཚོགས་དང་བཅས་པ་རྔོན་རྒྱག་དང་འབྲེལ་
རྒྱལ་ཡོངས་ཡུལ་གྲུ་ཀུན་ལ་འབངས་ཀྱི་འཚོ་གནས་དང་ཡུལ་གྱི་བདེ་དོན་ལ་རྡོག་
སྐོར་དུ་ཕེབས་ནས་རྒྱལ་སྲིད་ཆོས་བཞིན་དུ་བསྐྱངས། པེ་ཏི་རུ་པཱ་ཤི་མུ་ཕྱོགས་ནས་
ཕེབས་པའི་ཚེ་ཡབ་རྒྱལ་པོ་ཧྲེ་ཧཱ་རུ་མན་བཅོས་སུ་མེད་པའི་སྙུན་བཞེས་ཀྱིས་ཇེ་སྡུག་
ཇེ་ལོད་དུ་སོང་ནས་འཇིག་རྟེན་ཕ་རོལ་ཏུ་གཤེགས་ལ་ཉེ་བ་ན། པེ་ཏི་རུ་པཱ་ཤི་མུ་
གཟིམ་ཁྲིའི་མདུན་དུ་བོས་ནས་སླད་རང་གི་སྐྱེད་མར་སྲི་ཞུ་ཞབས་ཏོག་གང་ལེགས་
སྒྲུབ་དགོས་པ་དང༌། བློན་འབངས་རྣམས་བྱམས་ཀྱིས་སྐྱོང་དགོས་པའི་བསླབ་བྱ་
ནན་པོ་མཛད་པ་དང་ཆབས་ཅིག་ཏུ་བློན་པོའི་ཚོགས་རྣམས་བསྐོངས་ཏེ་ཁོ་ཅག་
རྣམས་ཀྱིས་རྒྱལ་པོར་ཁ་ཞེ་གཉིས་མེད་ཀྱི་གཞོགས་འདེགས་བྱས་ཏེ་རྒྱལ་ཁབ་ཆོས་
བཞིན་སྐྱོང་དགོས་པའི་མངག་བྱ་མཛད།
རྒྱལ་པོ་བགྲེས་པོས་རང་གི་རྗེས་འཇུག་རྣམས་མངག་བྱ་མཛད་ནས་ཉིན་ཤས་
སོང་མཚམས་སྐུ་ཚེའི་འཕེན་པ་རྫོགས། པེ་ཏི་རུ་པཱ་ཤི་མུ་ཡུམ་སྲས་དང་ཞི་དྲག་བློན་
པོའི་ཚོགས་རྣམས་མྱ་ངན་བཟོད་གླགས་མེད་པའི་གནས་སུ་ལྷུངས། ཁོང་རྣམས་ཀྱིས་
རྒྱལ་པོའི་བང་སོ་བཅོས་ནས་རྒྱལ་པོ་དུར་དུ་བཏང་མཚམས་མྱ་ངན་གྱི་ཆོ་ག་བཙུགས།
ཟཱ་ལི་ཧཱ་མ་བུ་དང་གཅེན་མོ་གཅུང་མོ་རྣམས་ཀྱང་མྱ་ངན་དུ་འབྱོར་ནས་རྒྱལ་བུའི་
ཡུམ་ཆེན་ལ་སྨྲས་པར། རྒྱ་མཚོའི་སེ་འབྲུ་མེ་ཏོག ཁྱོད་བློ་འཇོག་ལ་མཁས་པ་གྱིས།
རྒྱལ་པོ་བགྲེས་སོང་འདས་ནའང་ཁོང་གི་སྲས་རྣམ་དཔྱོད་དང་ལྡན་པ་ཞིག་ཡོད་པ་
དེ་ནི་འཛམ་བུའི་གླིང་ན་འགྲན་པའི་ཟླ་དང་བྲལ་ཞིང་བློ་སྟོབས་ཀྱིས་ཕྱུག་པའི་རི་
དྭགས་རྒྱལ་པོ་སེང་གེ་དང༌། དཔལ་དང་གཟི་བརྗིད་ལྡན་པའི་གུང་གི་ཉི་ཟླ་ལྟ་བུ་
ཞིག་ཡོད་པས་རྒྱལ་པོ་བགྲེས་སོང་འཚོ་བཞུགས་དང་ཁྱད་ཅི་ཡོད་ཅེས་བརྗོད།
196

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
དུས་ཡུན་ཟླ་གཅིག་རིང་གི་མྱ་ངན་གྱི་ཆོ་ག་རྫོགས་མཚམས། བློན་པོའི་ཚོགས་
རྣམས་པེ་ཏི་རུ་པཱ་ཤི་མུ་མཇལ་ཞུར་ཡོང་ནས་སྨྲས་པར། ཡབ་འདས་ནས་རྒྱལ་པོ་
ཁྱེད་ཐུགས་སྐྱོ་བ་ནི་འཇིག་རྟེན་མི་ཡི་གཤིས་སུ་གྲུབ་མོད། འོན་ཀྱང་ཡིད་གདུང་
ཀྱི་མཆི་མ་གཏོང་བ་ནི་བུད་མེད་རྣམས་ཀྱི་ངང་ཚུལ་ཡིན། ཡབ་རྒྱལ་པོ་འདས་
ཟིན་པས། རྒྱལ་པོ་ཁྱེད་དང་ང་ཅག་བློན་པོ་རྣམས་ཀྱིས་ཤིན་ཏུ་དྲན་པར་བྱས་ཀྱང་
གསོ་བའི་ཐབས་ནི་མ་མཆིས། ལར་ཡབ་འདས་པོར་ཤུལ་འཛིན་རྒྱལ་པོ་ཁྱེད་ལྟ་བུ་
ཞིག་ཡོད་ན་ཁོང་འཚོ་བཞིན་བཞུགས་པ་དང་ཁྱད་ཅི་ཡོད། ཅེས་བརྗོད་ནས་རྒྱལ་
པོར་ཐུགས་གསོ་བའི་གཏམ་མང་དུ་བརྗོད་རྗེས་རྒྱལ་པོ་ཁྲུས་ལ་གདན་དྲངས་ཤིང༌།
དབུ་ལ་རྒྱལ་པོའི་ཅོད་པན་བཅིངས། སྐུ་ལ་དར་གཟབ་རིན་ཆེན་གྱིས་བརྒྱན་པའི་ན་
བཟའ་གསོལ་ནས་བློན་པོའི་ཚོགས་ཀྱིས་བསྐོར་ཏེ་ཕོ་བྲང་དུ་གདན་དྲངས་ནས་རྒྱལ་
པོའི་ཁྲི་ལ་བཞུགས་སུ་གསོལ་རྗེས་སྔར་བཞིན་རྒྱལ་སྲིད་ཀྱི་མཛད་འཕྲིན་བསྐྱངས་
ནས་འབངས་མི་སེར་གྱི་དཀའ་སྡུག་སེལ་བ་དང་། དཔོན་ངན་འདོད་རྔམས་ཅན་
ལ་ཉེས་ཆད་ནན་པོ་བཅད་པར་བརྟེན་འབངས་ཀྱི་དད་གུས་ཚད་མེད་བྱེད།
རྒྱ་མཚོའི་སེ་འབྲུ་མེ་ཏོག་དང་གཅེན་པོ་གཉིས་པེ་ཏི་རུ་པཱ་ཤི་མུར་
བག་མ་ལེན་རྒྱུའི་སྐོར་ལ་གྲོས་བྱེད་པ།
པེ་ཏི་རུ་པཱ་ཤི་མུས་མུ་མཐུད་བརྩོན་པ་ཆེན་པོས་རྒྱལ་སྲིད་ཀྱི་བྱ་བའི་ཁུར་
བླངས་ཏེ་རྒྱལ་ཁབ་ཆོས་བཞིན་དུ་བསྐྱངས། དུས་དེའི་རིང་མཚོ་ནང་གི་སྤུན་མཆེད་
རྣམས་རྟག་ཏུ་རྒྱལ་པོ་ཡུམ་སྲས་གཉིས་མཇལ་བར་ཡོང་སྐབས་ཁོང་གཉིས་ཐུགས་སྤྲོ་
197

༄༅།།མཚན་ཞག་སྟོང་གི་གཏམ་རྒྱུད།
ཞིང་བག་ཕེབས་པར་གནས་པས་མཚོ་མི་སྤུན་མཆེད་རྣམས་ཀྱང་བློ་བདེ་བར་གནས།
ཉིན་ཞིག་གི་མཚན་མོ་ཞང་པོ་ཟཱ་ལི་ཧཱ་རྒྱལ་ཡུམ་གྱི་གཟིམ་ཆུང་དུ་སླེབས་པ་ན། རྒྱལ་
ཡུམ་རྒྱ་མཚོའི་སེ་འབྲུ་མེ་ཏོག་གིས་ཡར་བཞེངས་ནས་བསུ་བ་དང་སྦྲགས་མིང་སྲིང་
ཕྲད་པའི་དགའ་ཚོར་གྱིས་ཕན་ཚུན་འཐམ་འཁྱུད་བྱས་རྗེས་རང་གི་འགྲམ་དུ་བཞག་
ནས་སྨྲས་པར། གཅེན་པོ་ཁྱེད་བདེའམ། སྐྱེད་མ་དང་གཅེན་མོ་གཅུང་མོ་རྣམས་
ཁམས་བཟང་ངམ་ཞེས་དྲིས།
གཅེན་པོ་ན་རེ། མཚོ་མི་སྤུན་མཆེད་རྣམས་གེགས་མེད་བདེ་བར་གནས་མོད།
འོན་ཀྱང་ཁྱེད་དང་རྟག་ཕྲད་མེད་པས་སྐྱོ།
རྒྱ་མཚོའི་སེ་འབྲུ་མེ་ཏོག་གིས་གཅེན་པོར་གསོལ་ཚིགས་བཤམས་ནས་མཉམ་
དུ་བཟའ་བཏུང་ལ་སྤྱོད་བཞིན་འཕྲོས་མོལ་བྱེད་སྐབས་གཏམ་སྣེ་པེ་ཏི་རུ་པཱ་ཤི་མུའི་
སྐོར་ལ་འཕྲོས་ནས་སྲས་འདི་གཟུགས་བཟང་ཞིང་ལང་ཚོ་མཛེས་པ། སྐྱེ་སྟོབས་ཀྱི་
དཔལ་འབར་བ། དཔའ་ངར་ཆེ་ལ་བློ་གྲོས་དང་ལྡན་པ། བློ་རིག་གསལ་ཞིང་ཀུན་
སྤྱོད་བཟང་བའི་སྐོར་གླེང་། སྐབས་དེར་པེ་ཏི་རུ་པཱ་ཤི་མུ་ཡང་དེ་གར་ཉལ་སྟབས་
སུ་བསྡད་ནས་ཡོད་པས། རང་གི་ཡུམ་དང་ཞང་པོ་གཉིས་ཀྱིས་རང་ཉིད་ཀྱི་སྐོར་
གླེང་འགོ་ཚུགས་པ་ཐོས་པ་ན་གཉིད་དུ་ལོག་ཁུལ་གྱིས་ཁོང་གཉིས་པོའི་འཕྲོས་གཏམ་
ལྐོག་ཉན་བྱས། སྐབས་དེར་རང་གི་ཞང་པོས་སྐྱེད་མར་ཁྱོད་ཀྱི་བུ་འདི་བགྲང་བྱ་བཅུ་
བདུན་ལ་གསོན་ནའང་ད་དུང་གཉེན་སྒྲིག་བྱས་མེད་པས་ཚེ་གེགས་བར་ཆད་འདྲ་
བྱུང་ན་རྒྱལ་རྒྱུད་འཛིན་མཁན་མི་ཡོང་བས། ཁོ་བོས་རྒྱ་མཚོའི་རྒྱལ་པོའི་སྲས་མོའི་
ཁྲོད་ནས་སྲས་འདིའི་མཛེས་སྡུག་ལ་དོ་བའི་སྲས་མོ་ཞིག་བཙུན་མོར་འདེམས་པར་
བྱེད་དོ་ཞེས་བརྗོད།
རྒྱ་མཚོའི་སེ་འབྲུ་མེ་ཏོག་ན་རེ། སྲས་མོ་རྣམས་བདག་གིས་ངོ་ཤེས་པས་ཁྱོད་
198

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ཀྱིས་སྲས་མོ་སུ་ཞིག་ངོ་སྤྲོད་བྱེད་རྒྱུ་ཡིན་ནམ།
ཟཱ་ལི་ཧཱས་སྲས་མོ་རེ་རེ་བཞིན་མིང་འབོད་བྱས། རྒྱ་མཚོའི་སེ་འབྲུ་མེ་ཏོག་གིས་
སྲས་མོ་དེ་རིགས་བདག་གི་བུ་ཡི་ཆུང་མར་མི་འདོད། བདག་གི་བུ་ལ་ཆུང་མ་ཡིག་
རྩིས་ཡོན་ཏན་བཟང་ལ། སྐྱེ་གཟུགས་ལང་ཚོ་མཛེས་པ། ཆོས་དད་དང་རིགས་རུས་
ཆོ་འབྲང་སོགས་གང་ཐད་ནས་ཁོ་རང་དང་མཉམ་པ་ཞིག་འཚོལ་འདོད་པ་ཡིན་
ཞེས་བརྗོད།
ཟཱ་ལི་ཧཱ་ན་རེ། བདག་གིས་སྲས་མོ་བརྒྱ་སྐོར་ཞིག་བགྲང་ཀྱང་ཁྱོད་ལ་ལོ་བ་
གཅིག་ཀྱང་མེད། ད་ནི་ཁོ་བོར་ངོ་ཤེས་པའི་གཞོན་ནུ་མ་མེད། གཅུང་མོ་ཁྱོད་རང་
གི་བུ་གཉིད་དུ་ལོག་མིན་ལྟ་བར་སོང་ཞེས་བརྗོད།
རྒྱ་མཚོའི་སེ་འབྲུ་མེ་ཏོག་གིས་རང་གི་བུ་གཉིད་དུ་ཡུར་མིན་བལྟས་རྗེས་གཅེན་
པོར་ཁོ་གཉིད་སྟུག་པོར་ལོག་ནས་འདུག ཁྱོད་ལ་གཏམ་ཅི་ཞིག་ཤོད་རྒྱུ་ཡོད་དམ།
ལར་ཁྱོད་ཅིའི་ཕྱིར་ཁོ་གཉིད་ལོག་མིན་ལྟ་བ་ཡིན་ཞེས་བརྗོད།
ཟཱ་ལི་ཧཱ་ན་རེ། གཅུང་མོ་ཁྱོད་གོ་བར་གྱིས་ཤིག བདག་གི་བློ་ཡུལ་དུ་སྲས་མོ་
ཞིག་འཆར་བ་དེ་ནི་ཁྱོད་ཀྱི་བུ་ཡི་ཆུང་མར་ཤིན་ཏུ་འཚམ་མོད། འོན་ཀྱང་ཁོ་གཉིད་
ལོག་མེད་ན་ངེད་ཀྱི་གཏམ་ཐོས་ཚེ་ཡིད་དབང་ཕྲོགས་ནས་སྲས་མོ་དེ་ལ་ཆགས་གྱུར་
ན། སྐབས་དེར་ང་ཅག་རྣམས་མཐོན་པོའི་གུང་ལ་སྟོབ་ཐབས་བྲལ་གཤིས། བདག་
དང་ཁྱོད་མ་བུ་གཉིས་དང་། ཞི་དྲག་བློན་པོའི་ཚོགས་དང་བཅས་པར་དཀའ་བ་ཕྲད་
ནས་རང་སྡུག་རང་གིས་ཉོ་བ་ཡིན། གནའ་མིའི་ངག་རྒྱུན་དུ་ཕོ་མོའི་མཛའ་གཅུགས་
ནི་ཐོག་མའི་དུས་སུ་ཁ་བཤད་ཀྱི་ལྦུ་བ་དང་འདྲ་ཡང་། དེ་ཇེ་ཟབ་ཏུ་སོང་ན་རྒྱ་མཚོ་
ལྟ་བུར་གྱུར་ཞེས་བརྗོད་པ་ཡིན།
རྒྱ་མཚོའི་སེ་འབྲུ་མེ་ཏོག་ན་རེ། རྒྱ་མཚོའི་རྒྱལ་པོ་དང་མི་དྲག་འབྱོར་ལྡན་
199

༄༅།།མཚན་ཞག་སྟོང་གི་གཏམ་རྒྱུད།
རིགས་ཀྱི་སྲས་མོ་ཐམས་ཅད་ཁོ་མོས་ངོ་ཤེས། གང་ཞིག་བདག་གི་བུ་ཡི་ཆུང་མར་
འོས་ཚེ། ཁོ་མོས་ནོར་ལོངས་སྤྱོད་ཐམས་ཅད་བཏང་ནས་དེ་ཡི་ཕ་ལ་གཉེན་སློང་དུ་
འགྲོ་ངེས་ཡིན་ན། བུ་མོ་དེ་ཁྱིམ་ཚང་གང་ནས་ཡིན། དེ་ཡི་མིང་ལ་ཅི་ཟེར་བ་མ་
གསང་དྲང་པོའི་གཏམ་ཞིག་མྱུར་དུ་ཤོད། བུ་ནི་གཉིད་སྟུག་པོར་ལོག་ནས་འདུག་
པས་ཁྱོད་སྐྲག་མི་དགོས།
ཟཱ་ལི་ཧཱ་ན་རེ། བདག་ནི་ཁོ་གཉིད་དུ་ལོག་ཨེ་ཡོད་སྙམ་ནས་སྐྲག་པ་ཡིན།
རྒྱ་མཚོའི་སེ་འབྲུ་མེ་ཏོག་ན་རེ།། གཅེན་པོ་ཁྱེད་དོགས་མི་དགོས། ཁྱེད་ཀྱིས་
བདག་ལ་གནས་ཚུལ་སྟབས་བསྡུས་ཤིག་གསུངས།
ཟཱ་ལི་ཧཱ་ན་རེ། ཨཱ་ལཱ་ཚད་བཙུགས། རྒྱལ་པོ་སེ་མན་དྷར་གྱི་སྲས་མོ་ཀྲོ་ཧཱ་ལན་
ནི་ཁྱོད་ཀྱི་བུ་ཡི་ཆུང་མར་ཤིན་ཏུ་འོས། སྲས་མོ་དེ་ནི་སྲིད་ན་དཀོན་པའི་མཛེས་མ་
ཞིག་ཡིན་པས། སྐྱེ་འབྲས་ལང་ཚོའི་མཛེས་སྡུག་པེ་ཏི་རུ་པཱ་ཤི་མུ་དང་ཤིན་ཏུ་འདྲ།
སྲས་མོ་དེ་ནི་གཟུགས་བཟང་ལ་བཞིན་མཛེས་པ། བློ་རིག་བཀྲ་ཞིང་མཛངས་མའི་
ཡོན་ཏན་གྱིས་ཕྱུག་པ། རྒྱ་མཚོ་དང་སྐམ་སའི་ཐོག་གི་གཞོན་ནུ་མ་སུས་ཀྱང་འགྲན་
པར་མི་ནུས་པ་ཞིག་མཆིས། དེ་ཡི་བཞིན་རས་པད་མ་གསར་པའི་མདངས་དང་ལྡན་
ཞིང༌། ཚེམས་ཕྲེང་གེ་སར་དགོད་པའི་འཛུམ་མདངས་ལྡན་པ། སྤྱན་དཀྱུས་ཆུ་ཤེལ་
དྭངས་མའི་འོད་དང་ལྡན་པ་བཅས་འདི་ཉིད་ཀྱི་མཛེས་སྡུག་ལ་བསམས་ན་ཆ་རྫོགས་
ཟླ་བའི་དཀྱིལ་འཁོར་ཡང་ཕག་ཏུ་ཡིབ་དགོས་པ་དང་། རྣམ་བཀྲའི་མེ་ཏོག་དེ་ཡང་
སྐྱེངས་ནས་ཟུམ་དགོས་པ་ཞིག་མཆིས། སྲས་མོ་དེ་མཐོང་བའི་མི་རྣམས་ཁོང་གི་
མཛེས་སྡུག་ལ་ཡིད་དབང་མི་འཕྲོག་པ་གཅིག་ཀྱང་མེད།
རྒྱ་མཚོའི་སེ་འབྲུ་མེ་ཏོག་ན་རེ།། གཅེན་པོ་ཁྱེད་ཀྱིས་གསུངས་པ་བདེན། གཞོན་
ནུ་མ་དེ་ཁོ་མོས་ལན་མང་རིག་མྱོང་ལ། ཆུང་དུས་ངེད་གཉིས་བློ་མཐུན་པའི་གྲོགས་
200

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
བཟང་པོ་ཞིག་ཀྱང་ཡིན་མོད། འོན་ཀྱང་ད་ཆ་ངེད་གཉིས་ཐུགས་འཕྲད་མེད་པར་
མི་ལོ་བཅོ་བརྒྱད་ཙམ་སོང་བས། ད་ནི་ཕན་ཚུན་ངོ་ཡང་ཤེས་དཀའ་བར་གྱུར། ཨཱ་
ལཱ་ཚད་བཙུགས། ཁྱེད་ཀྱིས་གསུངས་པ་བཞིན་བུ་མོ་དེ་ནི་བདག་གི་བུ་ཡི་ཆུང་མར་
ཤིན་ཏུ་འོས་སོ་ཞེས་བརྗོད།
པེ་ཏི་རུ་པཱ་ཤི་མུས་སྲས་མོ་ཀྲོ་ཧཱ་ལན་གྱི་གཏམ་རྒྱུད་ཐོས་པ།
པེ་ཏི་རུ་པཱ་ཤི་མུས་རང་གི་མ་དང་ཞང་པོའི་འཕྲོས་མོལ་ལྐོག་ཉན་བྱས་པས།
ཞང་པོ་ཟཱ་ལི་ཧཱས་རྒྱལ་པོ་སེ་མན་དྷར་གྱི་སྲས་མོ་ཀྲོ་ཧཱ་ལན་གྱི་སྐོར་གླེང་བ་རྣམས་
ཆ་ཚང་གསལ་བར་ཐོས། དེ་ནས་བཟུང་པེ་ཏི་རུ་པཱ་ཤི་མུ་ཡིད་ཀྱི་བརྟན་པ་ཕྲོགས་
ནས་སྲས་མོར་རབ་ཏུ་ཆགས་ཤིང་སྙིང་ཁོང་ནས་མཛའ་སེམས་ཀྱི་མེ་ལྕེ་འབར་ཡང་
གཉིད་དུ་ཡུར་ཁུལ་གྱིས་བསྡད།
ཟཱ་ལི་ཧཱས་རྒྱ་མཚོའི་སེ་འབྲུ་མེ་ཏོག་ལ་ལྟ་བཞིན་དུ་སྨྲས་པར། སེ་མན་དྷར་ནི་
མཚོ་རྒྱལ་ཁྲོད་ཀྱི་གླེན་ཤོས་ཡིན་མོད། འོན་ཀྱང་ཁོ་པའི་དབང་ཐང་ནི་རྒྱལ་པོ་སུ་
ལས་ཀྱང་ཆེ། ཁྱོད་ཀྱིས་སྲས་མོ་ཀྲོ་ཧཱ་ལན་གྱི་སྐོར་གནས་སྐབས་རྒྱལ་པོར་མ་ཤོད།
སྔོན་ལ་ང་ཅག་གིས་སྲས་མོའི་ཕ་ལ་གཉེན་སློང་བར་བྱེད། ཁོས་ང་ཅག་གི་རེ་བ་ཇི་
བཞིན་སྲས་མོ་སྟེར་འདོད་ན་རབ་དང༌། གལ་ཏེ་ཁོ་པས་སྲས་མོ་ང་ཅག་གི་རྒྱལ་པོའི་
བཙུན་མོར་སྟེར་མི་འདོད་ན་ང་ཅག་གིས་བཙུན་མོ་གཞན་ཞིག་ལྟ་ཞེས་བརྗོད།
རྒྱ་མཚོའི་སེ་འབྲུ་མེ་ཏོག་ན་རེ། གཅེན་པོ་ཁྱེད་ཀྱི་ཇུས་འདི་བཟང་བས་དེ་ལྟར་
བྱའོ།།
201

༄༅།།མཚན་ཞག་སྟོང་གི་གཏམ་རྒྱུད།
ཟཱ་ལི་ཧཱ་མིང་སྲིང་གཉིས་འཕྲོས་གཏམ་མཇུག་འགྲིལ་ནས་རང་རང་གི་གནས་
སུ་བཞུད། འོན་ཀྱང་པེ་ཏི་རུ་པཱ་ཤི་མུ་ནི་ཁོང་གཉིས་པོའི་འཕྲོས་གཏམ་གྱིས་ཞི་
ཐབས་བྲལ་བའི་མཛའ་སེམས་ཀྱི་མེ་ལྕེ་འབར་ནས་མཚན་ཐོག་ཐག་གཉིད་ཀྱི་སྐལ་
བ་བྲལ་ཞིང་། ཡིད་ཀྱི་དཀྱིལ་འཁོར་དུ་སྲས་མོ་ཀྲོ་ཧཱ་ལན་ལམ་ལམ་དུ་འཆར་ཡང་
རང་སེམས་རང་གིས་མནན་ཏེ་མ་དང་ཞང་པོའི་མདུན་དུ་གནས་ཚུལ་མི་ཤེས་པའི་
ཚུལ་དུ་བསྡད།
ཕྱི་ཉིན་ཞོགས་པ་པེ་ཏི་རུ་པཱ་ཤི་མུ་ཞང་པོ་དང་མཉམ་དུ་ཁྲུས་ཁང་དུ་ཁྲུས་ལ་
སོང་བ་དང་། དེ་ནས་མཉམ་དུ་ཆང་རག་བཏུང་ནས་བསྡད། དེ་རྗེས་རང་གི་སྐྱེད་
མ་དང་ཞང་པོ་མཉམ་དུ་ཞོགས་ཟས་བཟས། བཟའ་བཏུང་ཟིན་པ་དང་ཚང་མ་ཁ་
བཀྲུ་ལག་བཤལ་བྱས་རྗེས་ཟཱ་ལི་ཧཱས་སྟན་ལས་ལངས་ཏེ་པེ་ཏི་རུ་པཱ་ཤི་མུ་ཡུམ་སྲས་
ལ་སྨྲས་པར། བདག་ཕོ་བྲང་དུ་སླེབས་ནས་ཉིན་ཞག་མང་པོའི་རིང་ཅ་ཟིང་བཟོས་
སོང་བ་ད་ནི་མ་རྒན་ཁྱིམ་དུ་བསྒུགས་ནས་ཡོད་པས། ཁོ་བོ་རང་ཡུལ་དུ་ལོག་འཐུས་
ཀྱི་གནང་བ་སྩལ་དུ་གསོལ་ཞེས་བརྗོད།
པེ་ཏི་རུ་པཱ་ཤི་མུས། ཞང་པོ་ཁྱེད་ད་དུང་ཉིན་ཞག་གཅིག་ཕོ་བྲང་དུ་བཞུགས་
ཞེས་བརྗོད་མུར་ངེད་གཉིས་སྐྱེད་ཚལ་དུ་འཆམ་འཆམ་ལ་ཕེབས་དགོས་བརྗོད་ནས་
ཚ་ཞང་གཉིས་སྐྱེད་མོས་ཚལ་དུ་རྐང་འཆམ་སྤྲོ་གསེང་དུ་བསྐྱོད། པེ་ཏི་རུ་པཱ་ཤི་མུས་
ལྗོན་པའི་གྲིབ་བསིལ་ཞིག་གི་འོག་ཏུ་ངལ་གསོས་ནས་སྡོད་པའི་ཚེ་གློ་བུར་དུ་ཟ་ལི་
ཧཱས་བརྗོད་པའི་སྲས་མོ་ཀྲོ་ཧཱ་ལན་གྱི་མཛེས་པའི་ལང་ཚོ་ཡིད་ལ་ཤར་བས། མཆི་
མ་གཏོང་བཞིན་ཡིད་སྐྱོའི་ཚིག་གི་ཕྲེང་བ་འདི་ལྟར་བཟླས།
ཁོ་བོའི་ཡིད་ལ་མཛའ་སེམས་མེ་ལྕེ་འབར།།
མཛའ་མོ་དྲན་པའི་ཡིད་ལ་གདུང་བ་འཕེལ།
202

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
གང་ཞིག་སྐྱེ་བོའི་ངག་ནས་ཁོ་བོ་ལ། །
ཁྱོད་དང་མཛའ་མོ་ཕྲད་པའི་དུས་བྱུང་ན།།
ཁྱོད་ཀྱིས་དེ་ལ་ཤིན་ཏུ་གཅེས་པའམ། །
བསིལ་ཆུ་ཕོར་གང་བླུད་ནས་འཇོག་སམ་ཅི། །
ཁོ་བོས་དེ་ལ་རྙེད་དཀའི་ནོར་བུ་ལྟར། །
སྙིང་ནས་གཅེས་ཏེ་སྐྱོང་ཞེས་བརྗོད་པ་ཡིན། །
པེ་ཏི་རུ་པཱ་ཤི་མུའི་མཛའ་སེམས་མཚོན་པའི་སྙན་ཚིག་དེ་ཐོས་པ་དང་ཟཱ་ལི་
ཧཱ་ནི་བྱ་ཐབས་ཟད་དེ་ལག་གཉིས་འཕུར་བཞིན་དུ་ཨེ་མ། ཨཱ་ལཱ་ནི་སྐྱབས་གནས་
ཉག་གཅིག་ཡིན་པ་དང༌། མུ་ཧན་མུ་ཏེ་ནི་ཁོང་གི་ཕོ་ཉ་རེད། ད་ནི་ཨཱ་ལཱར་སྐྱབས་
བཅོལ་རྒྱུ་ལས་མ་འདས་ཞེས་ཆིག་ལབ་བརྒྱབ་རྗེས་པེ་ཏི་རུ་པཱ་ཤི་མུར་བུ་ཁྱོད་ཀྱིས་
བདག་དང་ཁྱོད་ཀྱི་མ་གཉིས་སྲས་མོ་ཀྲོ་ཧཱ་ལན་སྐོར་གྲོས་པའི་གླེང་གཏམ་དེ་ཐོས་པ་
མ་ཡིན་ནམ་ཞེས་བརྗོད།
པེ་ཏི་རུ་པཱ་ཤི་མུ་ན་རེ། ཁྱོད་གཉིས་ཀྱི་གླེང་གཏམ་བདག་གིས་ཐོས་སོ། ། ཁོ་བོ་
ནི་སྲས་མོ་དེའི་སྐོར་གྱི་གཏམ་ཐོས་རྗེས་སེམས་པ་ཡོངས་སུ་མོ་ལ་ཆགས་ནས་བཟོད་
མི་ཐུབ་པ་ཞིག་བྱུང་།
ཟཱ་ལི་ཧཱ་ན་རེ། རྒྱལ་པོ་ཆེན་པོ་མཁྱེན། ངེད་གཉིས་ཁྱེད་ཀྱི་ཡུམ་ཆེན་སར
ཕེབས་ནས་བདག་གིས་ཁྱེད་མཚོ་ནང་དུ་ཁྲིད་དེ་སྲས་མོ་ཀྲོ་ཧཱ་ལན་གཉེན་སློང་དུ་
སྐྱོད་ཆོག་པའི་གནང་བ་ཞུ། གལ་ཏེ་ཁྱེད་ཀྱི་ཡུམ་ཆེན་གྱི་གནང་བ་མ་ཐོབ་པར་
བདག་གིས་ཁྱེད་ལྐོག་ཏུ་ཁྲིད་སོང་ན་ཁོང་བདག་ལ་སྐུ་རླུང་བཞེངས་སྲིད། ལར་
ཁོང་གཅིག་པུ་གྲོང་ཁྱེར་ནང་མགོན་མེད་དུ་ལུས་ཚེ་རྒྱལ་སྲིད་སུ་ཡིས་སྐྱོང༌། རྒྱལ་
སྲིད་འདི་ཁྱེད་ཀྱི་ལག་ཏུ་བརླགས་ན་ཅི་ལ་རུང་ངམ་ཞེས་བརྗོད།
203

༄༅།།མཚན་ཞག་སྟོང་གི་གཏམ་རྒྱུད།
པེ་ཏི་རུ་པཱ་ཤི་མུ་ན་རེ། ཞང་པོ་མཁྱེན། ཡུམ་ཆེན་སར་གནང་བ་ཞུ་བར་སོང་
ཚེ་གཏོང་མི་སྲིད་པས། བདག་ནི་ཁོང་ལ་གནང་བ་ཞུ་བར་མི་འགྲོ་ཞེས་བརྗོད་ནས་
སེམས་སྡུག་གིས་ངུ་བཞིན་དུ་ཞང་པོ་མཁྱེན། ཁྱོད་ཀྱིས་བདག་མཚོ་གླིང་དུ་ཁྲིད་པར་
མཛོད། བདག་གིས་སྐྱེད་མར་ཁོ་བོ་ཁྱུག་ཙམ་ཕྱི་རུ་སོང་ནས་འཕྲལ་དུ་ཕྱིར་ལོག་
ཡོང་ཞེས་ཞུ་བར་འགྲོ།
པེ་ཏི་རུ་པཱ་ཤི་མུའི་ཨུ་ནན་ཆེ་བའི་གཏམ་དེ་ཐོས་པ་དང་ཟཱ་ལི་མུ་ནི་བྱ་ཐབས་
མ་བྱུང་བར་དབུགས་རིང་ཞིག་བྱིན་ནས་གང་ལྟར་ཨཱ་ལཱ་ཐུགས་རྗེ་ཅན་ལ་སྐྱབས་
བཅོལ་རྒྱུ་ལས་མ་འདས་ཞེས་བརྗོད་མུར་ད་ནི་སྲས་ཀྱིས་ཡུམ་ལ་གནང་བ་ཞུ་བར་
འགྲོ་མི་ནུས་ལ་ཡུམ་གྱིས་ཀྱང་གནང་བ་སྦྱིན་མི་སྲིད་པའི་གནས་ཚུལ་རྟོགས་ནས་དེ་
མར་རང་གི་མཛུབ་མོར་གྱོན་པའི་ཨཱ་ལཱའི་མཚན་ཁོད་པའི་སོར་གདུབ་དེ་ཕུད་ནས་
པེ་ཏི་རུ་པཱ་ཤི་མུར་སྤྲད་དེ་སྨྲས་པར། ཁྱོད་སོར་གདུབ་འདི་གྱོན་ཅིག སོར་གདུབ་
འདི་གྱོན་ན་ཁྱོད་མཚོ་ནང་དུ་བྱིངས་མི་སྲིད་ལ། མཚོ་ནང་གི་སྲོག་ཆགས་གདུག་པ་
ཅན་གྱིས་ཀྱང་གནོད་མི་སྲིད་ཅེས་བརྗོད།
ཟཱ་ལི་ཧཱར་ཁ་རྡུང་ཕོག་པ།
པེ་ཏི་རུ་པཱ་ཤི་མུས་སོར་གདུབ་དེ་རང་གི་མཛུབ་མོར་བསྐོན་ནས་ཞང་པོ་མཉམ་
དུ་ཕོ་བྲང་ནས་གྱེས་ཏེ་མཚོ་གླིང་དུ་བསྐྱོད། ཚ་ཞང་གཉིས་བསྐྱོད་བསྐྱོད་ནས་ཞང་པོ་
ཟཱ་ལི་ཧཱའི་ཕོ་བྲང་དུ་སླེབས་པ་དང་པེ་ཏི་རུ་པཱ་ཤི་མུའི་རྨོ་བོ་དང་སྤུན་མཆེད་རྣམས་
ཕྲད་པ་ན་རྨོ་བོས་རང་གི་ཚ་བོར་འཐམས་ནས་བུ་ཁྱོད་བྱོན་པ་ལེགས་སོ། ། ཁྱོད་ཀྱི་
204

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
སྐྱེད་མ་མི་འོང་བ་ཅི་ཡིན། ཁོང་བདེ་འམ་ཞེས་དྲིས།
པེ་ཏི་རུ་པཱ་ཤི་མུ་ན་རེ། བདག་གི་ཡུམ་ཆེན་སྐུ་ལ་ཉེ་ཞོ་མེད་པར་བདེ་བར་
བཞུགས་ལགས། ཁོང་གིས་བགྲེས་སོང་ཁྱེད་དང་ཨ་སྲུ་རྣམས་ལ་འཚམས་ཞུ་ལེགས་
པར་གྱིས་གསུངས་བྱུང་ཞེས་བརྗོད།
སྐབས་དེར་ཟཱ་ལི་ཧཱས་རང་དང་གཅུང་མོ་རྒྱ་མཚོའི་སེ་འབྲུ་མེ་ཏོག་གཉིས་རྒྱལ་
པོ་སེ་མན་དྷར་གྱི་སྲས་མོ་ཀྲོ་ཧཱ་ལན་གྱི་སྐོར་མོལ་བའི་འཕྲོས་གཏམ་པེ་ཏི་རུ་པཱ་ཤི་
མུས་ཐོས་ནས་སྲས་མོར་ཆགས་པའི་ཚུལ་དང༌། ད་ལམ་ཚ་བོ་འདིར་ཁྲིད་ཡོང་དོན་
ཡང་རྒྱལ་པོ་སེ་མན་དྷར་སྲས་མོ་ཀྲོ་ཧཱ་ལན་པེ་ཏི་རུ་པཱ་ཤི་མུའི་ཆུང་མར་གཉེན་སློང་
དུ་ཡོང་བའི་ཚུལ་རྣམས་ཐལ་ལུས་མེད་པར་ཇི་བཞིན་དུ་བརྗོད།
གཏམ་དེ་ཐོས་པ་དང་པེ་ཏི་རུ་པཱ་ཤི་མུའི་རྨོ་བོ་རྒས་མོ་ནི་ཤིན་ཏུ་སྐྲག་སྟེ་ཁོང་
ཁྲོ་ཆེན་པོས་སྨྲས་པར། བུ་ཁྱོད་གོ་བར་གྱིས་ཤིག ཁྱོད་ཀྱིས་རང་གི་ཚ་བོར་རྒྱལ་པོ་
སེ་མན་དྷའི་སྲས་མོ་ཀྲོ་ཧཱ་ལན་ཆུང་མར་ལེན་རྒྱུའི་སྐོར་གླེང་བ་ནི་ཤིན་ཏུ་ནས་མི་
རིགས། སེ་མན་དྷར་ནི་སྐྱེ་བོ་བླུན་ཞིང་གཏུམ་དྲག་ཆེ་བ་ཞིག་ཡིན་པ་ཁྱོད་ཀྱིས་མི་
ཤེས་སམ། ཁོ་ནི་རང་གི་སྲས་མོར་ཡིད་འཕྲེང་ནས་སུ་ལའང་གཉེན་དུ་སྟེར་བ་མ་
ཡིན། སྔར་མཚོ་གླིང་གི་རྒྱལ་བློན་མི་དྲག་དུ་མའི་སྲས་སྲོས་མང་པོས་སྲས་མོ་ཀྲོ་ཧཱ་
ལན་ཆུང་མར་སློང་ཡང་ཐམས་ཅད་ལ་ཁྱོད་ཅག་གི་རིགས་གཟུགས་ལང་ཚོ་ནི་བདག་
གི་བུ་མོའི་དོ་ཟླར་མི་ཉན་ཞེས་གཤེ་ཞིང་བསྡིགས་ནས་ཕྱིར་སློག ང་ཅག་ནི་རིགས་
རུས་ཆོ་འབྲང་བཟང་ཞིང་། སྙན་གྲགས་ལྡན་པའི་ཁྱིམ་ཚང་ཞིག་ཡིན་པས། འོལ་
ཚོད་ཀྱིས་གཉེན་སློང་དུ་བསྐྱོད་ཚེ་ང་ཅག་རྣམས་ལ་ཡང་སྔར་གྱི་སྐྱེ་བོ་དེ་དག་དང་
འདྲ་བར་གཉེན་མ་སྟེར་ན་སྐབས་དེར་ངོ་ཚ་ཁ་སྐྱེངས་ཡོང་རྒྱུ་གོར་མ་ཆགས་ཞེས་
བརྗོད།
205

༄༅།།མཚན་ཞག་སྟོང་གི་གཏམ་རྒྱུད།
ཟཱ་ལི་ཧཱ་ན་རེ། བདག་དང་གཅུང་མོ་རྒྱ་མཚོའི་མེ་ཏོག་གཉིས་སྲས་མོ་ཀྲོ་ཧཱ་
ལན་གྱི་སྐོར་གླེང་བའི་འཕྲོས་གཏམ་ཐོས་མ་ཐག་པེ་ཏི་རུ་པཱ་ཤི་མུ་ནི་སྲས་མོ་དེ་ལ་
རབ་ཏུ་ཆགས་ནས་ཁོ་བོ་རྒྱལ་གཞིས་དང་བྲལ་ཡང་སྲས་མོ་དེ་མདུན་མར་སློང་དུ་མི་
འགྲོ་ཐབས་མེད་ཡིན་ཞེས་བརྗོད་པ་མ་ཟད། གལ་ཏེ་སྲས་མོ་དེ་རང་གི་མདུན་མར་
མ་ལོན་ན་རང་སྲོག་རང་གིས་ལྕེབ་རྒྱུ་ཡིན་ཞེས་བློ་ཐག་གཅོད་པར་བྱེད་པས། ད་
ནི་ཇི་ལྟར་བྱེད། ང་ཅག་གི་ཚ་བོ་འདི་བྱད་གཟུགས་ལང་ཚོ་སྲས་མོ་ཀྲོ་ཧཱ་ལན་ལས་
ཀྱང་བཟང་ལ། ཁོ་ནི་ཏ་ཟིག་རྒྱལ་པོའི་རྒྱལ་སྲས་ཡིན་པ་དང་། ད་ཆ་རྒྱལ་སྲིད་ཀྱི་
ཁྲི་ལ་ཁོད་ནས་ཏ་ཟིག་ཡུལ་གྱི་རྒྱལ་པོར་སོང་གཤིས། སྲས་མོ་ཀྲོ་ཧཱ་ལན་བཙུན་མོར་
བླངས་ཚེ་ཤིན་ཏུ་འོས་ན། ཁོ་བོས་རྒྱལ་བློན་མི་དྲག་རྣམས་དང་འདྲ་བར་རིན་པོ་
ཆེའི་འབུལ་སྐྱེས་སྣ་ཚོགས་ཁུར་ནས་རྒྱལ་པོ་སེ་མན་དྷའི་སར་སྲས་མོ་གཉེན་དུ་སློང་
བར་འགྲོ་རྒྱུ་ཡིན། གལ་ཏེ་རྒྱལ་པོ་དེས་ས་སྐྱོང་རྒྱལ་པོའི་ཚུལ་ངོམས་ན་ང་ཅག་གི་ཚ་
བོ་པེ་ཏི་རུ་པཱ་ཤི་མུ་ཡང་རྒྱལ་པོ་ཡིན་པ་དང་། ཁོས་རང་གི་སྲས་མོ་མཛེས་ཤིང་ཡིད་
དུ་འོང་བ་ཡོད་ཚུལ་བརྗོད་ན་ང་ཅག་གི་པེ་ཏི་རུ་པཱ་ཤི་མུ་ཡང་གཟུགས་མཛེས་ལང་
ཚོ་བཟང་ཚུལ་བརྗོད་རྒྱུ་དང༌། ཁོས་རང་ཉིད་ཀྱི་རྒྱལ་ཁབ་ཆེ་ལུགས་བརྗོད་ན་པེ་ཏི་
རུ་པཱ་ཤི་མུའི་རྒྱལ་ཁབ་ནི་ཁྱོད་ལས་ཆེ་བ་དང་མངའ་ཐང་ལོངས་སྤྱོད་ཀྱང་ཁྱོད་ལས་
ཆེ་བ་ཡོད་ཚུལ་བརྗོད་རྒྱུ་ཡིན། ང་ཅག་གི་ཚ་བོའི་འདོད་དོན་འགྲུབ་ཆེད་ཁོ་བོ་སྲོག་
ཉེན་ལ་མི་འཛེམས་པར་གཉེན་སློང་དུ་འགྲོ་ངེས་ཡིན། ཅི་ཕྱིར་ཞེ་ན། བྱ་བ་འདིའི་
ཡོང་རྐྱེན་ཁོ་བོར་ཐུག་ལ་པེ་ཏི་རུ་པཱ་ཤི་མུའི་འདོད་པ་སློང་མཁན་ཡང་བདག་རང་ལ་
སོང་གཤིས། ཁོ་བོས་སྲས་མོ་ཀྲོ་ཧཱ་ལན་དེ་བཞིན་བདག་ཅག་གི་ཚ་བོ་པེ་ཏི་རུ་པཱ་ཤི་
མུའི་མདུན་མར་ལོན་པའི་ཐབས་ཤིག་ཅི་ནས་ཀྱང་བྱེད་ལ། ཨཱ་ལཱ་ཐུགས་རྗེ་ཅན་གྱིས་
བདག་ཅག་ལ་མགོན་དང་དཔུང་གཉེན་མཛོད་ཅིག་ཅེས་བརྗོད།
206

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ཟཱ་ལི་ཧྭ་རྒྱལ་པོ་སེ་མན་ངྷར་གྱི་དྲུང་དུ་གཉེན་སློང་དུ་སོང་བ།
ཟཱ་ལི་ཧཱས་མུ་ཏིག་དང༌། མ་ན་ཧོ། བྱུ་རུ། མར་གད། ཨིན་ཌ་ནི་ལ་སོགས་
རིན་ཆེན་གྱི་བདོག་པ་རྐྱལ་པ་འགའ་ཤས་གཡོག་ལ་བསྐུར་ཏེ་མཉམ་དུ་རྒྱལ་པོ་སེ་
མན་དྷར་གྱི་ཕོ་བྲང་སྒོ་འགྲམ་དུ་བསྐྱོད་ནས་རྒྱལ་པོ་ཞལ་མཇལ་ཡོང་བའི་རེ་བ་ཞུས།
རྒྱལ་པོས་མཇལ་ཕྲད་གནང་རྒྱུའི་བཀའ་འཁྲོལ་བ་དང་ཁོ་པ་ཕོ་བྲང་དུ་ཞུགས་ནས་
རྒྱལ་པོའི་མདུན་དུ་པུས་མོ་ས་བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་ཞིང་
དད་གུས་ཆེན་པོས་རྒྱལ་པོར་ཆེ་བསྟོད་ལེགས་སྨོན་གྱི་བསྟོད་པ་རྒྱ་ཆེར་ཕུལ། རྒྱལ་
པོས་ཀྱང་གུས་པ་ཆེན་པོས་ཡར་བཞེངས་ཏེ་ཕར་ལ་ཡང་འཚམས་ལན་གནང་རྗེས་
ཁྱེད་མ་མཇལ་ཡུན་རིང་སོང་བས་སྐུ་ཁམས་བཟང་། ཟཱ་ལི་ཧཱ་ཁྱེད་འདིར་ཕེབས་
དོན་ཅི་ཡིན། ཁྱེད་ལ་གསུང་འོས་ཅི་མཆིས་བདག་གིས་སྒྲུབ་པར་བྱའོ་ཞེས་བརྗོད།
ཟཱ་ལི་ཧཱས་སྟན་ལས་ལངས་ཏེ་སླར་ཡང་ས་ཐོག་ཏུ་འོ་སྦྱོར་བའི་གུས་ཕྱག་དང་
བཅས་སྨྲས་པར། ཀྱེ། རྒྱལ་པོ་ཆེན་པོ་མཁྱེན། བདག་ནི་ཨཱ་ལཱ་དང་གདོང་ལྔའི་རྒྱལ་
པོ་འདྲ་བའི་ས་སྐྱོང་ཁྱེད་ལ་རེ་བའི་དོན་ཞིག་ཞུ་བར་འོང༌། རྒྱལ་པོ་ཁྱེད་ནི་ཐུགས་
རྒྱུད་བཟང་ལ། སྙིང་རྗེ་དང་བཟོད་པ་ཆེ་བའི་མཚན་བཟང་ཉི་འོག་ཡུལ་གྲུ་ཀུན་ཏུ་
ཁྱབ་ཅིང་། བདག་ཅག་རྣམས་དད་པའི་སྤུ་ལོང་རབ་ཏུ་གཡོས། ཞེས་བརྗོད་པ་དང་
དེ་མར་རྐྱལ་པའི་ནང་ནས་གཡུ་བྱུར་མུ་ཏིག་ལ་སོགས་པའི་རིན་ཆེན་གྱི་དངོས་པོ་
རྣམས་རྒྱལ་པོའི་སྤྱན་དུ་བསྟར་ནས། ཀྱེ། རྒྱལ་པོ་ཆེན་པོ་དགོངས་སུ་གསོལ། དངོས་
སྐྱེས་འདི་དག་འབུལ་རི་ཆོག་པ་མི་འདུག་སྟེ་ཁྱེད་ཀྱིས་བོང་བ་གསེར་གཟིགས་ཀྱི་ཚུལ་
207

༄༅།།མཚན་ཞག་སྟོང་གི་གཏམ་རྒྱུད།
དུ་དགྱེས་བཞེས་མཛད་ན་ཁོ་བོ་ནི་ཤིན་ཏུ་སྤྲོ་ལགས་ཞེས་བརྗོད།
རྒྱལ་པོ་ན་རེ། ཁྱོད་ཀྱིས་བདག་ལ་དངོས་སྐྱེས་འདི་ལྟར་གནང་དོན་ཅི་ཡིན།
ཁྱོད་ལ་རེ་བའི་དོན་ཅི་ཡོད་མ་གསང་དྲང་པོར་གསུངས། བདག་གིས་སྒྲུབ་ཐུབ་ཚེ་ཁོ་
བོས་འཕྲལ་དུ་སྒྲུབ། བདག་ལ་སྒྲུབ་པའི་ནུས་པ་མི་ལྡན་ན་ཐབས་མེད། ཨཱ་ལཱ་ཐུགས་
རྗེ་ཅན་གྱིས་ཀྱང་སྐྱེ་བོ་རྣམས་ལ་མི་ཐུབ་བཞིན་དུ་བྱེད་འཇུག་པ་མ་ཡིན།
ཟཱ་ལི་ཧཱས་སྟན་ལས་ལངས་ཏེ་ས་ཐོག་ཏུ་འོ་སྦྱོར་གྱི་གུས་ཕྱག་ལན་གསུམ་པ་
ཕུལ་ཏེ་སྨྲས་པར། ཀྱེ། རྒྱལ་པོ་ཆེན་པོ་བདག་ལ་དགོངས་སུ་གསོལ། ཁོ་བོས་རྒྱལ་
པོ་ཆེན་པོར་མཛད་དཀའ་ཅི་ལ་བཟོ། ཁོ་བོའི་འདོད་དོན་འགྲུབ་མིན་རྒྱལ་པོ་གང་
གི་ཕྱག་ལ་ཡོད། རྒྱལ་པོ་ཆེན་པོས་ཅི་ནས་ཀྱང་དགོངས་བཞེས་བཟང་པོ་ཡོང་བའི་
རེ་བ་ཞུ།
རྒྱལ་པོ་ན་རེ། ཁྱེད་ལ་རེ་བ་ཅི་ཡོད་པ་མ་གསང་དྲང་པོར་གསུངས་ཤིག
ཟཱ་ལི་ཧཱ་ན་རེ། ཀྱེ། རྒྱལ་པོ་ཆེན་པོ་མཁྱེན། བདག་ནི་པད་མ་འདྲ་བའི་གང་
གི་སྲས་མོ་ཀྲོ་ཧཱ་ལན་གཉེན་སློང་དུ་ཡོང་བ་ཡིན།
ཟཱ་ལི་ཧཱའི་གཏམ་དེ་ཐོས་པ་དང་རྒྱལ་པོ་དེ་དྲེགས་པ་དང་ང་རྒྱལ་ཆེས་ཆེར་
འཕེལ་ནས་ཕ་རོལ་ལ་བརྩི་བཀུར་སྣང་འཇོག་མེད་པར་གད་རྒྱང་ཆེན་པོས་ཝ་ཡེ།
ཟཱ་ལི་ཧཱ་ཉོན་ཅིག སྔར་ཁོ་བོས་ཁྱོད་ནི་རང་ཤེས་ཁོངས་སུ་ཆུབ་པའི་ན་གཞོན་ཚུལ་
ལྡན་ཞིག་ཡིན་པར་སྙམ་ཡང་། དེ་རིང་ཁྱོད་འཛེམ་བག་མེད་པར་བདག་གི་བུ་མོ་
བག་མར་སློང་བ་འདི་ཁྱོད་སྨྱོ་བ་མ་ཡིན་ནམ། ཁྱོད་གཏམ་ཁ་པོ་ཆེ་འདི་ལྟར་ཤོད་
པ་ཅི་ཡིན་ནམ་ཞེས་བསྡིགས།
ཟཱ་ལི་ཧཱ་ན་རེ། ཨཱ་ལཱའི་ཐུགས་རྗེས་གཟིགས་པར་མཛོད་ཅིག །རྒྱལ་པོ་ཆེན་པོ་
མཁྱེན་ནོ། ། བདག་ནི་ཁྱེད་ཀྱི་སྲས་མོ་ཁོ་བོ་རང་ཉིད་ཀྱི་བག་མ་སློང་དུ་ཡོང་བ་མ་
208

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ཡིན། ཅི་སྟེ་སྲས་མོ་བདག་གི་བག་མར་བླངས་ནའང་མི་ཆོག་པ་མེད། ད་ཆ་ཁོ་བོ་
ཁྱེད་ཀྱི་མངའ་འབངས་སུ་གཏོགས་ནའང་བདག་གི་ཡབ་འདས་པོ་ནི་སྔར་མཚོ་གླིང་
གི་རྒྱལ་པོ་ཡིན་པས་གཉེན་ཡ་མི་དོ་བ་ཅི་ཡོད། འོན་ཀྱང་དེ་རིང་ནི་ཁོ་བོ་རྒྱལ་པོ་པེ་
ཏི་རུ་པཱ་ཤི་མུར་བག་མ་སློང་དུ་ཡོང་བ་ཡིན། ཁོང་གི་ཡབ་ནི་ཏ་ཟིག་ཡུལ་གྱི་རྒྱལ་
པོ་ཧྲེ་ཧཱ་རུ་མན་ཞུ་བ་དེ་ཡིན་ཞིང༌། ཁོང་གི་སྟོབས་དང་དབང་ཐང་ཆེ་ཆུང་ཁྱེད་
ཀྱིས་དགོངས་པར་མངའ་གསལ་དུ་མཆིས། ཁྱེད་ས་སྐྱོང་རྒྱལ་པོ་ཡིན་མོད། འོན་
ཀྱང་པེ་ཏི་རུ་པཱ་ཤི་མུའི་རྒྱལ་ཁབ་ཀྱི་སྟོབས་དང་མངའ་ཐང་ནི་ཁྱེད་ལས་ཆེ། ཁྱེད་
ཀྱི་སྲས་མོ་ཤིན་ཏུ་མཛེས་མོད་པེ་ཏི་རུ་པཱ་ཤི་མུ་ནི་དེ་བས་ཀྱང་མཛེས་སྡུག་ལང་ཚོ་
བཟང་བ་ཡོད། ཁོང་ནི་རིགས་རུས་ཆོ་འབྲང་གང་ནས་ཀྱང་ཁྱེད་ཀྱི་སྲས་མོ་བས་ཀྱང་
བཟང་ཞིང་། སྙན་པའི་གྲགས་པ་ཕྱོགས་བཅུར་ཁྱབ་པའི་དཔའ་རྒོད་འགྲན་ཟླ་བྲལ་
བ་ཞིག་རེད། ཁྱེད་ཀྱིས་བདག་གི་འདུན་པ་བསྐོངས་ཟེར་ན། རྒྱལ་པོ་ཁྱེད་ཀྱིས་བྱ་
བ་བཟང་པོ་ཞིག་བསྒྲུབས་པ་ཡིན། འོན་ཀྱང་ཁྱེད་ཀྱིས་རང་ཆེ་རང་རློམ་གྱིས་བྱ་བ་
འདི་ལམ་དུ་མ་བཏང་ན་ང་ཅག་ལ་མཐོང་ཆུང་ཁྱད་གསོད་བྱས་པ་ཞིག་ཡིན། གལ་
ཏེ་ཁྱེད་ཀྱིས་རང་གི་སྲས་མོར་འཇིག་རྟེན་མཐུན་མཇུག་གི་བྱ་བ་བསྒྲུབས་བསམས་ན་
སྲས་མོ་བདག་གི་ཚ་བོ་པེ་ཏི་རུ་པཱ་ཤི་མུའི་བག་མར་སྟེར། བྱ་བ་འདི་ནི་ཤིན་ཏུ་འོས་
ཤིང་འཚམས་པ་ཞིག་ཡིན་ཞེས་བརྗོད།
རྒྱལ་པོ་ཁྲོས་ནས་ཟཱ་ལི་ཧཱ་གསོད་པའི་བཀའ་ཕབ་པ།
ཟཱ་ལི་ཧཱའི་གཏམ་དེ་ཐོས་པ་དང་རྒྱལ་པོ་དེ་ཁོང་ཁྲོ་མེ་ལྟར་འབར་ནས། ཁྱི་
209

༄༅།།མཚན་ཞག་སྟོང་གི་གཏམ་རྒྱུད།
རྒན་ཁྱོད་འདི་ལྟར་ཁ་པོ་ཆེ་བ་ཅི་ཡིན། ཁྱོད་ཀྱི་གཅུང་མོ་རྒྱ་མཚོའི་སེ་འབྲུ་མེ་ཏོག་
གི་བུ་དེས་བདག་གི་བུ་མོའི་གོ་མག་དོའམ། ཁྱོད་རྣ་བར་མི་གཤོང་བའི་བྱུང་རྒྱལ་
གྱི་གཏམ་འདི་འདྲ་སྨྲ་མི་རིགས། ཁྱོད་ཀྱིས་ཁྱོད་དང་ཁྱོད་ཀྱི་གཅུང་མོའི་གནས་
བབ་གང་ཡིན་པ་ཨེ་ཤེས། ཁྱོད་ཀྱི་ཚ་བོ་དང་ཁོའི་ཕ་ལ་ཧ་ལས་དགོས་པ་ཅི་ཡོད།
དེ་རྣམས་བདག་གི་བུ་མོ་དང་བསྡུར་ན། ཁྱི་ཕག་དུད་འགྲོའི་ཆ་ལ་ཡང་མི་དོ། ཁྱི་
རྒན་ཁྱོད་རང་ཚོད་རང་གིས་མི་འཛིན་པར་བདག་ལ་གཉེན་སློང་དུ་ཡོང་བ་འོས་སུ་
མ་མཆིས་ཞེས་བསྡིགས་པ་དང་འཁོར་གཡོག་བོས་ནས་སྐྱེ་བོ་གདུག་པ་ཅན་དེ་གསོད་
ཅིག་ཅེས་བཀའ་བཏང་།
འཁོར་གཡོག་རྣམས་ཀྱིས་རྒྱལ་པོའི་བཀའ་བཞིན་རལ་གྲི་འཕྱར་ནས་ཟཱ་ལི་ཧཱ་
གསོད་པར་ཡོང་བ་ན། ཟྭ་ལི་ཧཱ་ནི་མང་སྣེ་ཉུང་གིས་མ་བརྟན་པར་ད་ནི་ཡག་མ་
སོང་སྙམ་ནས་བྲོས། ཟཱ་ལི་ཧཱའི་ཁུ་བོ་དང་གཅེན་གཅུང་སོགས་སྤུན་མཆེད་སྟོང་ཁ་
བརྒལ་བ་ལྕམ་བགྲེས་མོའི་བཀའ་ལྟར་གོ་གྱོན་མཚོན་ཐོགས་ཀྱིས་ཟཱ་ལི་ཧཱའི་འཐབ་
རོགས་སུ་ཕོ་བྲང་ཕྱི་ལ་བསྒུགས་ནས་བསྡད་ཡོད་པ་དེ་དག་གིས་ཟཱ་ལི་ཧཱ་བྲོས་ཡོང་
བ་མཐོང་མ་ཐག་ཚང་མས་མགྲིན་གཅིག་ཏུ་དོན་འགྲུབ་བམ་ཞེས་དྲིས།
ཟཱ་ལི་ཧཱས་གཉེན་སློང་བའི་གནས་ཚུལ་ཁོང་རྣམས་ལ་བརྗོད། ཁོ་ཅག་གི་ཡིད་
ལ་རྒྱལ་པོ་དེ་ནི་གཏུམ་དྲག་ཆེ་ཞིང༌། གནས་ལུགས་རྒྱུ་མཚན་མི་བརྩི་བའི་སྐྱེ་བོ་ཞེ་
ཁྲེལ་མེད་པ་ཞིག་རེད་སྙམ་ནས་ཐམས་ཅད་ཁོང་ཁྲོ་མེ་ལྟར་འབར་ནས་རལ་གྲི་འཕྱར་
ཏེ་ཕོ་བྲང་ནང་རྒྱུག་པའི་ཚེ་རྒྱལ་པོ་དེ་ནི་ཁྲོ་བའི་མགོ་སྤུ་གྱེན་དུ་ཟིངས་ནས་ཁྲི་ཐོག་
ཏུ་བསྡད་ཡོད་པ་དང་། སྐུ་སྲུང་དང་འཁོར་གཡོག་རྣམས་གྲ་སྒྲིག་གང་ཡང་མེད་
པར་སོས་དལ་བག་ཕེབས་སུ་བསྡད་ཡོད་པས། ཁོང་རྣམས་ཉེ་ཁྲིས་སུ་སླེབས་པ་དང་
རྒྱལ་པོ་གཞི་ནས་གཉིད་ལས་བསད་པ་ལྟར་ཧང་སང་སྟེ་འཁོར་གཡོག་དང་སྐུ་སྲུང་
210

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྣམས་ལ་ཟ་འདྲེ་ཁྱོད་རྣམས་མགྱོགས་པོ་ཡར་ལངས་ཏེ་དགྲ་འདི་རྣམས་གསོད་ལ་
ཁོ་བོ་སྐྱོབ་པར་གྱིས་ཤིག་ཅེས་བརྗོད། འཁོར་གཡོག་དང་སྐུ་སྲུང་རྣམས་རྟབ་རྟབ་
པོར་རང་རང་གི་གནས་ལས་ལངས་ཏེ་འཐབ་པས། རེ་ཞིག་ཕོ་བྲང་དེ་ཡང་འཐབ་
ར་ཆེན་པོ་ཞིག་ཏུ་གྱུར། རྒྱལ་པོའི་འཁོར་གཡོག་དང་སྐུ་སྲུང་རྣམས་ཕ་རོལ་གྱི་རྒོལ་
བ་མ་བརྟན་པར་ཁག་གཅིག་འཐབ་རོལ་དུ་སོང་བ་དང་ཁག་གཅིག་བྲོས། རྒྱལ་པོ་
སེ་མན་དྷར་ཡང་དེ་གར་བཟུང༌།
པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གླིང་ཕྲན་ཐོག་བྲོས་པ།
རྒྱལ་པོའི་སྲས་མོ་ཀྲོ་ཧཱ་ལན་གཉིད་ལས་བསད་པའི་ཚེ་ཡབ་རྒྱལ་པོ་ནི་ཕ་རོལ་
པོས་འཛིན་བཅངས་བྱས་ནས་ཡོད་པ་དང༌། སྐུ་སྲུང་དང་འཁོར་གཡོག་རྣམས་ནི་
བསད་ཟིན་པའི་ཚུལ་དེ་མཐོང་བ་ན་ཤིན་ཏུ་སྐྲག་པར་གྱུར་ཏེ་གླིང་ཕྲན་ཞིག་གི་ཐོག་
ཏུ་བྲོས་རྗེས་ལྗོན་པའི་སྡོང་པོ་ཆེན་པོ་ཞིག་གི་ཐོག་ཏུ་འཛེགས་ཏེ་ཡིབ།
རྒྱལ་པོའི་འཁོར་གཡོག་དང་སྲུང་དམག་རྣམས་བཟོ་ལྟ་ཤོར་ནས་བྲོས་འགྲོ་བའི་
ཚུལ་དེ་པེ་ཏི་རུ་པ་ཤི་མུས་མཐོང་བ་ན་ཅི་ཡིན་དྲིས་པས། རང་གི་ཞང་པོ་དང་རྒྱལ་
པོ་གཉིས་འཁྲུགས་ཏེ་ཞང་པོས་རྒྱལ་པོ་འཛིན་བཅངས་བྱས་པའི་གནས་ཚུལ་རྟོགས་
རྗེས་ཤིན་ཏུ་འཇིགས་པར་གྱུར་ནས་ཀྱེ་ཧུད། བྱ་བ་འདི་ནི་བདག་གིས་ལན། ཁོ་
བོས་ཞང་པོར་གཉེན་སློང་དུ་འགྲོ་དགོས་པའི་ཨུ་ཚུགས་མཐར་སྐྱེལ་བྱས་པས་ལན་
ནོ། ། ཞེས་ཆིག་ལབ་རྒྱག་བཞིན་དུ་ད་ནི་རང་ལའང་ཆགས་སྒོ་ཡོང་བར་དོགས་ནས་
བྲོས། འོན་ཀྱང་གང་དུ་བྲོས་ན་ལེགས་པ་ཆ་མ་རྟོགས་པར་མཐར་ལས་དབང་བཙན་
211

༄༅།།མཚན་ཞག་སྟོང་གི་གཏམ་རྒྱུད།
པོའི་རླུང་གིས་བདས་ནས་སྲས་མོ་ཀྲོ་ཧཱ་ལན་བྲོས་པའི་གླིང་ཕྲན་དེ་ཐོག་ཏུ་སླེབས་པ་
དང་། དེ་ནས་གར་སླེབས་སུ་སོང་སོང་བས་སྲས་མོ་ཡིབ་སྡོད་བྱེད་པའི་ལྗོན་ཤིང་
སྡོང་པོ་ཆེན་པོ་དེའི་འགྲམ་དུ་སླེབས་པ་ན་ཡིད་བློང་བློང་པོར་སྡོང་པོའི་འོག་ངལ་
གསོས་ནས་བསྡད།
སྲས་མོ་ཀྲོ་ཧཱ་ལན་དང་པེ་ཏི་རུ་པཱ་ཤི་མུ་བྱ་རྡོ་ལམ་འཕྲད་བྱུང་བ།
པེ་ཏི་རུ་པཱ་ཤི་མུ་ལྗོན་སྡོང་འོག་ཁ་གནམ་ལ་གཏད་ནས་ཉལ་སྡོད་པའི་ཚེ་
སྲས་མོ་ཀྲོ་ཧཱ་ལན་དང་མིག་བརྡུང་བརྒྱབ། ཁོས་ཞིབ་པར་ལྟ་བའི་ཚེ་བཅོ་ལྔའི་ཟླ་
བའི་མཛེས་སྡུག་ལ་འགྲན་པར་གཟོད་པའི་ཡིད་འོང་གཞོན་ནུ་མ་ཞིག་མཐོང་། ཁོ་
ནི་གཞོན་ནུ་མ་དེ་མཐོང་བ་ཙམ་གྱིས་ཡིད་ཀྱི་བརྟན་པ་རབ་ཏུ་ཕྲོགས་ནས། ཨེ་མ།
འཇིག་རྟེན་ཐོག་བུད་མེད་མཛེས་མ་འདི་འདྲ་ཡོད་པ་ངོ་མཚར་ཆེ། འདི་ནི་ཨཱ་ལཱ་
ཐུགས་རྗེ་ཅན་གྱི་ཕྱག་སོར་གྱི་འདུ་བྱེད་ལས་བསྐྲུན་པ་གོར་མ་ཆག གཞོན་ནུ་མ་འདི་
ནི་སྲས་མོ་ཀྲོ་ཧཱ་ལན་ཞེས་པ་དེ་མ་ཡིན་ནམ། ཁོ་བོའི་བསམ་ཚོད་ལྟར་ན་སྲས་མོ་ཀྲོ་
ཧཱ་ལན་གྱིས་འཐབ་འཁྲུག་གི་གནས་ཚུལ་ཐོས་རྗེས་སྐྲག་ནས་འདིར་བྲོས་ཏེ་ལྗོན་ཤིང་
འདིའི་ཐོག་ཡིབ་སྡོད་བྱས་པར་སེམས། གལ་ཏེ་གཞོན་ནུ་མ་འདི་སྲས་མོ་ཀྲོ་ཧཱ་ལན་
མིན་ན་མོ་ནི་སྲས་མོ་ཀྲོ་ཧཱ་ལན་ལས་ཀྱང་མཛེས་པར་ངེས་སོ་ཞེས་བརྗོད།
བློ་ཞིབ་ཏུ་ཕབ་པའི་ཚེ་ཁོའི་ཡིད་ལ་འདི་སྙམ་དུ་བསམས་པར། ཁོ་བོས་གཞོན་
ནུ་མ་འདི་བཟུང་ནས་སྲས་མོ་ཀྲོ་ཧཱ་ལན་ཡིན་མིན་འདྲི། རང་གི་འདོད་འདུན་གཞོན་
ནུ་མ་དེ་རང་ལ་བརྗོད་དགོས་པར་སྙམ་ནས་ས་ལས་ལངས་ཏེ་སྲས་མོ་ཀྲོ་ཧཱ་ལན་ལ་
212

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
སྨྲས་པར། བདག་གིས་རིང་ནས་འདོད་པའི་གཞོན་ནུ་མ་ཁྱོད་སུ་ཡིན། ཁྱོད་གནས་
འདིར་སུ་ཞིག་གིས་འཁྲིད་དམ་ཞེས་བརྗོད།
སྲས་མོ་ཀྲོ་ཧཱ་ལན་གྱིས་པེ་ཏི་རུ་པཱ་ཤི་མུར་ལྟ་བའི་ཚེ། ན་གཞོན་དེ་ནི་སྤྲིན་
གསེབ་ཀྱི་ཟླ་བ་བཞིན་བལྟས་ན་ཡིད་མགུ་ཞིང་། མཛེས་སྡུག་ལང་ཚོའི་དཔལ་དང་
ལྡན་པ་ཞིག་ཡོད་པས་ལན་དུ་སྨྲས་པར། ཚུལ་ལྡན་ན་གཞོན་བདག་ལ་གསོན་ཅིག
ཁོ་མོ་ནི་རྒྱལ་པོ་སེ་མན་དྷར་གྱི་སྲས་མོ་ཀྲོ་ཧཱ་ལན་བྱ་བ་དེ་ཡིན། ཟཱ་ལི་ཧཱས་བདག་
གི་ཕའི་འཁོར་དང་སྲུང་དམག་རྣམས་བརླགས་ནས་ཡབ་རྒྱལ་པོ་ཡང་བཟུང་སོང་
བས། བདག་ནི་འཐབ་རོལ་དུ་གསོད་པར་དོགས་ནས་འདིར་བྲོས་ཏེ་ཡིབ་ནས་
བསྡད། ད་ཆ་བདག་གི་ཡབ་རྒྱལ་པོ་འཆི་གསོན་ཇི་བྱུང་ཡང་མ་རྟོགས་ཞེས་བརྗོད།
སྲས་མོའི་གཏམ་དེ་ཐོས་པ་དང་པེ་ཏི་རུ་པཱ་ཤི་མུ་ནི་རང་ཉིད་དང་སྲས་མོ་
ཀྲོ་ཧཱ་ལན་གཉིས་བྱ་རྡོ་ལམ་ཕྲད་བྱུང་བར་ཡ་མཚན་ཆེན་པོ་བྱུང་ནས་འདི་སྙམ་དུ་
བསམས་པར། ད་ནི་སྲས་མོའི་ཕ་འཛིན་བཅང་བྱས་པར་བརྟེན། བདག་གི་འདོད་
དོན་འགྲུབ་པར་ངེས་སོ་སྙམ་ནས་སྨྲས་པར། སྲས་མོ་ཁྱེད་ཡིབ་ནས་མ་བཞུགས་མར་
ལ་བབས་ཤོག བྱ་བ་འདི་ནི་ངེད་གཉིས་པོའི་དོན་གྱིས་ལན། ཁོ་བོ་ནི་རྒྱལ་པོ་པེ་ཏི་
རུ་པཱ་ཤི་མུ་ཡིན། ཟཱ་ལི་ཧཱ་ནི་བདག་གི་ཞང་པོ་རེད། ཁོང་ནི་ཁྱོད་ཀྱི་ཡབ་ལ་ཁྱོད་
བདག་གི་ཆུང་མར་སློང་དུ་བསྐྱོད། ཁོ་བོ་ནི་རང་གི་ཡུལ་དང་རང་གི་རྒྱལ་ཁབ་ཀྱི་
བྱ་བ་ཐམས་ཅད་བཅམ་བཞག་གིས་ཁྱོད་སློང་དུ་འདིར་ཡོང༌། ངེད་གཉིས་པོ་ས་
འདིར་བྱ་རྡོ་ལམ་ཕྲད་བྱུང་བ་ཤིན་ཏུ་ངོ་མཚར་ཆེ། ད་ནི་ངེད་གཉིས་ཁྱོད་ཀྱི་ཡབ་
རྒྱལ་པོའི་ཕོ་བྲང་དུ་སོང་ནས་ཁོ་བོས་ཞང་པོར་ཁྱེད་ཀྱི་ཡབ་གློད་རོགས་བརྗོད་རྗེས་
ངེད་གཉིས་ལུགས་མཐུན་གྱི་ཁྱིམ་ཐབ་བྱས་ན་མི་ལེགས་སམ་ཞེས་བརྗོད།
པེ་ཏི་རུ་པཱ་ཤི་མུའི་ཟོལ་མེད་ཀྱི་གཏམ་དེ་ཐོས་པ་དང་། སྲས་མོ་དེའི་ཡིད་ལ་
213

༄༅།།མཚན་ཞག་སྟོང་གི་གཏམ་རྒྱུད།
བདག་གི་ཡབ་རྒྱལ་པོ་འཛིན་བཅང་བྱས་པ་དང་། སྲུང་དམག་དང་འཁོར་གཡོག་
མང་པོ་འདི་ལྟ་བུ་དོན་མེད་དུ་སྲོག་ཤོར་བ། བདག་ཀྱང་ཆགས་རྟེན་བྲལ་ཏེ་ལུང་
སྟོང་གླིང་ཕྲན་འདིར་བྲོས་ནས་དཀའ་སྡུག་འདི་འདྲ་མྱོང་དགོས་པ་ཐམས་ཅད་སྐྱེ་
བོ་སྡུག་པ་ཅན་འདིས་བཟོས་པ་རེད་ན། བདག་གིས་ཁོ་ལས་བརྒྱལ་བའི་ཐབས་ཤིག་
མ་བྱས་ན་ཁོ་པའི་བསམ་དོན་འགྲུབ་ཡོང་སྙམ་ནས་ཁ་མཁས་འདྲ་ཆགས་ཀྱིས་བདག་
གི་མིག་འབྲས་འདྲ་བའི་ལྷ་སྲས་མཁྱེན། ཁྱེད་ནི་རྒྱལ་མོ་རྒྱ་མཚོའི་སེ་འབྲུ་མེ་ཏོག་གི་
སྲས་རྒྱལ་པོ་པེ་ཏི་རུ་པཱ་ཤི་མུ་ཡིན་ནམ་ཞེས་དྲིས།
པེ་ཏི་རུ་པཱ་ཤི་མུ་ན་རེ། དེ་རང་ཡིན་ནོ། །
ཀྲོ་ཧཱ་ལན་ན་རེ། བདག་གི་ཡབ་རྒྱལ་པོས་བདག་ལ་ཁྱེད་ལས་ལང་ཚོ་མཛེས་
པའི་གོ་མག་ཅིག་བཙལ་ཡོད་ན་ཨཱ་ལཱ་ཐུགས་རྗེ་ཅན་གྱི་བཀའ་ཉེས་ཕོག་རྒྱུ་དང་།
རྒྱལ་གཞིས་ཀྱང་ཤོར་རྒྱུ་མ་ཟད། རང་སྲོག་ཀྱང་མི་ཡུལ་དུ་ཤོར་སྲིད་པ་རེད། ཨཱ་
ལཱ་ཚད་བཙུགས། ཁོང་ནི་མིག་རྒྱང་ཐུང་ལ་བློ་རིག་ཀྱང་མེད་པས། རྒྱལ་པོ་ཁྱེད་
དགོངས་པ་དྭངས་བ་མཁྱེན། དྲང་པོར་བརྗོད་ན་ཁྱེད་ཁོ་མོར་ཆགས་པ་བདེན་མོད།
འོན་ཀྱང་བདག་གིས་ཁྱེད་ལ་ཆགས་པའི་བློ་ནི་ཁྱེད་ཀྱིས་བདག་ལ་ཆགས་པའི་ཚད་
ལས་ཀྱང་བརྒྱ་ལྡབ་སྟོང་ལྡབ་ཀྱིས་ཆེ་བ་ཡོད་ཅེས་བརྗོད།
པེ་ཏི་རུ་པཱ་ཤི་མུར་སྲས་མོ་ཀྲོ་ཧཱ་ལན་གྱི་མཐུ་སྔགས་ཕོག་པ།
སྲས་མོ་ཀྲོ་ཧཱ་ལན་ལྗོན་ཤིང་ནས་བབས་ཏེ་པེ་ཏི་རུ་པཱ་ཤི་མུའི་འགྲམ་དུ་སོང་
བ་དང༌། བརྩེ་བ་ཆེ་མདོག་གིས་ཁོ་ལ་འཐམས། པེ་ཏི་རུ་པཱ་ཤི་མུ་ནི་སྲས་མོས་རང་
214

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ཉིད་ལ་བརྩེ་བ་ཆེན་པོ་འདི་འདྲ་བྱས་པའི་ཚུལ་ལ་ཡིད་ལྷག་པར་དུ་མགུ་བས་མོ་ལ་
བརྩེ་བ་ཇེ་ཆེར་སོང་ལ་ཡིད་ཆེས་ཀྱང་ཚད་མེད་སྐྱེས་ནས་སྨྲས་པར། སྲས་མོ་མཁྱེན།
ཨཱ་ལཱ་ཚད་བཙུགས། ཁྱེད་ཀྱི་མཛེས་སྡུག་ནི་བདག་གི་ཞང་པོ་ཟཱ་ལི་ཧཱས་བརྗོད་པ་
ལས་ཀྱང་ལྡབ་མང་པོས་མཛེས་ཞེས་བརྗོད།
སྲས་མོ་ཀྲོ་ཧཱ་ལན་གྱིས་ངན་སྔགས་བཟླས་རྗེས་ཁ་ནང་གི་མཆིལ་མ་པེ་ཏི་རུ་པཱ་
ཤི་མུའི་ངོ་ལ་སྟོར་ནས་ཁོ་བྱ་དཀར་མཆུ་རྐང་དམར་པོ་ཞིག་ལ་གྱུར་ནས་འཕུར་སོང་
ཞེས་བརྗོད་པ་ན། དེ་མར་པེ་ཏི་རུ་པཱ་ཤི་མུ་བྱ་ཡིད་དུ་འོང་བ་ཞིག་ཏུ་གྱུར་ནས་ཤོག་
པ་རྡེབ་བཞིན་མིག་ཟུང་ཅེར་རེར་གདངས་ནས་ཀྲོ་ཧཱ་ལན་ལ་ལྟ་བཞིན་བསྡད།
སྲས་མོ་ཀྲོ་ཧཱ་ལན་གྱིས་རང་གི་འགྲམ་དུ་ཡོད་པའི་གཡོག་མོ་མེར་ཤིན་ནཱ་ལ་
སྨྲས་པར། ཨཱ་ལཱ་ཚད་བཙུགས། གལ་ཏེ་བདག་གི་ཡབ་རྒྱལ་པོ་ཁོ་པའི་ཞང་པོའི་
ལག་ཏུ་ལྷུངས་མེད་ན་བདག་གིས་ཁོ་གསོད་ངེས་ཡིན། ཆགས་སྒོ་ཆེན་པོ་འདི་བཟོ་
མཁན་མི་ངན་འདི་ཡིན་པས། ཁོ་ཐར་པར་གཏོང་ཐབས་མེད། ཁྱོད་ཀྱིས་ཁོ་པ་གླིང་
ཕྲན་སྐམ་པོ་དེའི་ཐོག་ཏུ་བསྐྱལ་ནས་སྐོམ་ཤི་ཐེབས་སུ་འཇུག་དགོས་ཞེས་བརྗོད།
གཡོག་མོ་མེར་ཤིན་ནཱས་སྲས་མོའི་བཀའ་བཞིན་པེ་ཏི་རུ་པཱ་ཤི་མུ་གླིང་ཕྲན་སྐམ་
པོ་དེའི་ཐོག་བསྐྱལ་ནས་ལོག་ཡོང་ཁར་འདི་སྙམ་བསམས་པར། མཐོང་ན་དགའ་
ཞིང་མཛེས་སྡུག་ལང་ཚོའི་དཔལ་གྱིས་ཕྱུག་པའི་ན་གཞོན་འདི་གླིང་ཕྲན་སྐམ་པོ་
འདིའི་ཐོག་ཤི་བར་འཕངས་པར་སྙམ་ནས་ཁོ་རྩྭ་ཆུ་འཛོམས་ཤིང་འབྲས་ལྡན་ལྗོན་
པས་ཁེངས་པའི་གླིང་ཕྲན་ཆེན་པོ་ཞིག་གི་ཐོག་ཏུ་བསྐྱལ་ནས་ཕྱིར་ལོག་སྟེ་སྲས་མོར་
བདག་གིས་ཁོ་པ་གླིང་ཕྲན་སྐམ་པོ་དེའི་ཐོག་ཏུ་བསྐྱལ་པ་ཡིན་ཞེས་བརྗོད།
215

༄༅།།མཚན་ཞག་སྟོང་གི་གཏམ་རྒྱུད།
ཟཱ་ལི་ཧཱས་པེ་ཏི་རུ་པཱ་ཤི་མུ་འཚོལ་བ།
ཟཱ་ལི་ཧཱས་རྒྱལ་པོ་སེ་མན་དྷར་བཟུང་བ་དང༌། རྒྱལ་པོའི་འཁོར་གཡོག་དང་
དམག་རྣམས་མ་ལུས་པ་གསོད་བཟུང་བྱས་རྗེས། ཕོ་བྲང་གི་ཕྱི་ནང་ཀུན་ཏུ་སྲས་མོ་
ཀྲོ་ཧཱ་ལན་བཙལ་ཀྱང་མ་རྙེད་པས། ཡིད་མུག་ནས་ཁྱིམ་དུ་ལོག་རྗེས་སྐྱེད་མར་རང་
གི་ཚ་བོ་པེ་ཏི་རུ་པཱ་ཤི་མུ་གར་སོང་དྲིས།
སྐྱེས་མ་ན་རེ། ཚ་བོ་གར་སོང་བདག་གིས་མི་ཤེས། ཁྱོད་དང་རྒྱལ་པོ་སེ་མན་
དྷར་འཁྲུགས་འཛིང་ཐུག་པའི་གནས་ཚུལ་ཐོས་ཕྲལ་ཁོ་བྲོས་སོང་བ་ཡིན་སྐད་
ཅེས་བརྗོད།
ཟཱ་ལི་ཧཱ་བློ་གཡེང་ཆེན་པོས་པེ་ཏི་རུ་པཱ་ཤི་མུར་ཆགས་སྒོ་འདྲ་བྱུང་བ་མ་ཡིན་
ནམ། གལ་ཏེ་ཁོ་གཡུལ་དུ་ལྷུངས་བའམ། ཡང་ན་སྲས་མོ་ཀྲོ་ཧཱ་ལན་གྱི་ལག་ཏུ་
ཐེབས་ན་དཔེ་བསགས་པ་རེད།། ཁོ་བོས་གཅུང་མོའི་ལྐོག་ཏུ་པེ་ཏི་རུ་པཱ་ཤི་མུ་འདིར་
ཁྲིད་ཡོང་བར་བརྟེན། མོ་ལ་རྩིས་སྤྲོད་ཇི་ལྟར་བྱེད་ཅེས་བརྗོད་མཚམས་འཁོར་
གཡོག་རྣམས་ཕྱོགས་བགོས་ཀྱིས་པེ་ཏི་རུ་པཱ་ཤི་མུ་འཚོལ་དུ་བཏང་། འཁོར་གཡོག་
རྣམས་ས་ཕྱོགས་ཀུན་ཏུ་མྱུལ་ནས་བཙལ་ཀྱང་པེ་ཏི་རུ་པཱ་ཤི་མུ་མ་རྙེད་པར་ཕྱིར་ལོག་
བྱུང་བས་ཟཱ་ལི་ཧཱ་ནི་ཡིད་ལ་སྡུག་བསྔལ་གྱི་མུན་པ་གཏིབས།
216

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྒྱ་མཚོའི་སེ་འབྲུ་མེ་ཏོག་ལ་བུ་ཡི་གནས་ཚུལ་འབྱོར་བ།
པེ་ཏི་རུ་པཱ་ཤི་མུ་ཞང་པོ་དང་མཉམ་དུ་སོང་རྗེས་ཁོའི་སྐྱེད་མ་རྒྱ་མཚོའི་སེ་འབྲུ་
མེ་ཏོག་སེམས་ཁྲལ་ཆེན་པོའི་ངང་ཉིན་ཤས་སྒུག་སྡོད་བྱས་ཀྱང་ལོག་མཁན་མ་བྱུང་
ལ། བདེ་མཚམས་ཀྱི་གནས་ཚུལ་ཁ་ལྷང་ཙམ་མ་འབྱོར་བས། ཕོ་བྲང་ནས་ཐོན་ཏེ་
མཚོ་ནང་དུ་རང་གི་སྐྱེད་མའི་སར་བུ་འཚོལ་བར་བསྐྱོད། སྐྱེད་མས་རང་གི་བུ་མོ་
མཐོང་བ་དང་ཡར་ལངས་ཏེ་བརྩེ་བ་ཆེན་པོ་འཐམས་ནས་དཔྲལ་བར་འོ་སྦྱར། རྒྱ་
མཚོའི་སེ་འབྲུ་མེ་ཏོག་གིས་ཀྱང་བརྩེ་བ་ཆེན་པོས་མ་ལ་འཐམས་ཏེ་འོ་སྦྱར་རྗེས་རང་
གི་བུའི་གནས་ཚུལ་དྲིས། སྐྱེད་མ་ན་རེ། པེ་ཏི་རུ་པཱ་ཤི་མུ་ཁོ་པའི་ཞང་པོས་ཁྲིད་ནས་
འདིར་སླེབས་རྗེས་མི་རིང་བར་ཁོ་པའི་ཞང་པོ་རིན་པོ་ཆེའི་བདོག་པ་མང་དུ་ཁུར་
ནས་རྒྱལ་པོ་སེ་མན་དྷར་གྱི་སར་གཉེན་སློང་དུ་སོང་། འོན་ཀྱང་རྒྱལ་པོ་དེས་ང་ཅག་
དང་གཉེན་སྦྲེལ་རྒྱུ་ལྟ་བཞག་ཁྱོད་ཀྱི་གཅེན་པོར་རྩུབ་མོའི་ཚིག་གིས་བསྡིགས། ཁོ་
མོས་ཁྱོད་ཀྱི་གཅེན་པོའི་དཔུང་རོགས་སུ་དམག་སྟོང་ཕྲག་གཅིག་བཏང་བ་དེ་རྣམས་
རྒྱལ་པོའི་འཁོར་དང་འཐབ། ཁྱོད་ཀྱི་གཅེན་པོ་གཡུལ་ལས་རྒྱལ་ཏེ་རྒྱལ་པོ་དེ་ཡང་
བཟུང་། གནས་ཚུལ་དེ་འབྱོར་རྗེས་ཁྱོད་ཀྱི་བུ་པེ་ཏི་རུ་པཱ་ཤི་མུ་ནི་རང་ཉིད་ལ་ཆགས་
སྒོ་འཁྲི་བར་སྙམ་ནས་བདག་ལ་ཡང་གནས་ཚུལ་མ་བཤད་པར་གསང་སྟབས་ཀྱིས་
བྲོས་སོང་སྟེ་ལོག་པར་མ་བྱུང་བས་ད་བར་གར་སོང་གི་གནས་ཚུལ་ལྷང་ཙམ་ཡང་
ཐོས་རྒྱུ་མི་འདུག་ཅེས་བརྗོད།
རྒྱ་མཚོའི་སེ་འབྲུ་མེ་ཏོག་གིས་རང་གི་གཅེན་པོ་གར་ཡོད་ཀྱི་གནས་ཚུལ་དྲིས་
217

༄༅།།མཚན་ཞག་སྟོང་གི་གཏམ་རྒྱུད།
པ་ན། སྐྱེད་མས་ཁོ་པ་ད་ཆ་རྒྱལ་པོ་སེ་མན་དྷར་གྱི་ཕོ་བྲང་དུ་ཁྲི་བཟུང་ནས་ཡོད།
ཁོས་ས་ཕྱོགས་གང་སར་བང་མི་ཆེད་གཏོང་གིས་པེ་ཏི་རུ་པཱ་ཤི་མུ་དང་སྲས་མོ་ཀྲོ་
ཧཱ་ལན་གཉིས་འཚོལ་བཞིན་པ་ཡིན་ཞེས་བརྗོད།
རྒྱ་མཚོའི་སེ་འབྲུ་མེ་ཏོག་ནི་རང་གི་བུ་པེ་ཏི་རུ་པ་ཤི་མུའི་ལུས་སྲོག་ལ་འཚེ་བའི་
སེམས་ཁྲལ་གྱིས་གནས་མ་ཆགས་པའི་ཐོག རང་གི་གཅེན་པ་ཟཱ་ལི་ཧཱས་མོ་ལ་འདྲི་
ཙམ་ཡང་མ་བྱས་པར་པེ་ཏི་རུ་པཱ་ཤི་མུ་མཚོ་ནང་དུ་ཁྲིད་པའི་བྱེད་སྤྱོད་ལ་ཤིན་ཏུ་མི་
རང་བར་གྱུར་ནས་སྨྲས་པར། ད་མ་མཁྱེན་ནོ། ། བདག་འདིར་ཡོང་བ་ཕོ་བྲང་གི་
ནང་འཁོར་སུས་ཀྱང་ཤེས་མེད། ཁོ་མོ་འདི་གར་འགོར་འགྱང་ཆེ་ན་རྒྱལ་ཁབ་ཀྱི་ཆབ་
སྲིད་སྐྱོང་མི་མེད་པས་གནས་ཚུལ་ཐོན་པར་དོགས། ད་ནི་བདག་འཕྲལ་དུ་ཕྱིར་ལོག་
ནས་ཨཱ་ལཱ་ཐུགས་རྗེ་ཅན་གྱི་བཀའ་བསྒུགས་ནས་བསྡད་ན་འཚམས་པར་སྙམ། སྐྱེད་
མ་ཁྱེད་ཀྱིས་བདག་གི་བུའི་དོན་དེ་ཐུགས་ཀྱི་དཀྱིལ་དུ་བཞག་ནས་དམ་དོན་མཛོད།
གལ་ཏེ་བདག་གི་བུ་ལ་གོད་ཆགས་འདྲ་བྱུང་ཚེ་ཁོ་མོ་མི་ཡུལ་དུ་གསོན་ནས་སྡོད་པའི་
སྙིང་པོ་མ་མཆིས། བདག་ནི་བརྩེ་བའི་བུ་དང་བྲལ་ན་འཇིག་རྟེན་ཐམས་ཅད་མུན་
པའི་གླིང་དུ་གྱུར། བདག་གི་སྙིང་དང་འདྲ་བའི་བུ་དེ་ཡོད་ན་བདག་མི་ཡུལ་དུ་འཚོ་
བའི་བདེ་བ་དང་ལྡན་པར་གྱུར་རོ་ཞེས་བརྗོད།
སྐྱེད་མ་ན་རེ། བུ་མོ་ཁྱོད་ཐུགས་བདེ་བར་བྱོན། དོན་དེ་མ་རྒན་ངས་དམ་དོན་
བྱེད་ཆོག་ཅེས་བརྗོད། རྒྱ་མཚོའི་སེ་འབྲུ་མེ་ཏོག་ནི་གདུང་བའི་མཆི་མ་འདོན་བཞིན་
རང་ཡུལ་དུ་ལོག
218

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
པེ་ཏི་རུ་པཱ་ཤི་མུ་རྔོན་པས་བཟུང་ནས་རྒྱལ་པོར་བཙོངས་པ།
སྲས་མོ་ཀྲོ་ཧཱ་ལན་གྱིས་ངན་སྔགས་བཏབ་ནས་པེ་ཏི་རུ་པཱ་ཤི་མུ་བྱ་ཡི་ལུས་
སུ་བསྒྱུར་རྗེས་སྲས་མོས་རང་གི་གཡོག་མོར་བྱ་དེ་གླིང་ཕྲན་སྐམ་པོའི་ཐོག་བསྐྱལ་
ནས་སྐོམ་ཤི་ཐེབས་འཇུག་དགོས་པའི་བཀའ་ངན་བཏང་མོད། འོན་ཀྱང་གཡོག་མོ་
སེམས་བཟང་ཅན་དེས་ཁོ་པ་རྩྭ་ཆུ་འཛོམས་ཤིང་འབྲས་ལྡན་ལྗོན་པས་ཁེངས་པའི་
གླིང་ཕྲན་ཆེན་པོ་ཞིག་གི་ཐོག་ཏུ་བསྐྱལ་བར་བརྟེན།བྱ་དེས་ལྟོགས་དུས་ཤིང་འབྲས་
ཟ་བ་དང༌། སྐོམ་དུས་གཙང་ཆུ་བཏུངས་ནས་འཚོ་ཐབས་བྱས་ཏེ་ཉིན་ཞག་མང་པོ་
འདས། འོན་ཀྱང་གང་དུ་འགྲོ་བའི་གནས་མ་རྙེད་ལ་བྱ་ལུས་སུ་གྱུར་ཡང་འཕུར་མི་
ཤེས་པར་ཅི་བྱ་གཏོལ་མེད་ཀྱི་ངང་དུ་སྡོད་པའི་སྐབས། ཉིན་ཞིག་རྔོན་པ་ཞིག་གླིང་
ཕྲན་ཐོག་རི་དྭགས་རྔོན་དུ་ཡོང་བ་དེས་པེ་ཏི་རུ་པཱ་ཤི་མུའི་ལུས་རྟེན་སྒྲོ་སྤུ་དཀར་ལ་
མཆུ་དང་རྐང་པ་དམར་བའི་བྱ་ཡིད་དུ་འོང་བ་དེ་མཐོང་མ་ཐག་ཡིད་ལ་སྤྲོ་བ་རབ་
ཏུ་འཕེལ་ནས་འདི་སྙམ་དུ་བསམས་པར། བྱ་མཛེས་པོ་འདི་ལྟ་བུ་ཁོ་བོས་མཐོང་བ་
ཐོག་མ་ཡིན་པས། དེ་བཟུང་སྟེ་གྲོང་ནང་དུ་ཁྲིད་དགོས་སྙམ་པ་དང་དེ་མར་དོལ་
རྒྱར་བཟུང་སྟེ་གྲོང་ནང་དུ་ཁུར་ནས་ཁྲོམ་ཐོག་ཏུ་བཏོན།
གྲོང་ནང་གི་སྐྱེ་བོ་ཞིག་གིས་བྱ་འདི་ལ་རིན་གོང་ཇི་ཙམ་ཡིན་ནམ་ཞེས་དྲིས།
རྔོན་པ་ན་རེ། ཁྱོད་བྱ་འདི་ཉོས་ནས་ཅི་བྱེད།
སྐྱེ་བོ་དེ་ན་རེ། ཁོ་བོས་བྱ་འདི་ཉོས་ནས་ཟ་བ་ཡིན།
རྔོན་པ་ན་རེ། ཁྱོད་བྱ་ཡིད་དུ་འོང་བ་འདི་ལྟ་བུ་བསད་དེ་ཟ་ཕོད་དམ།
219

༄༅།།མཚན་ཞག་སྟོང་གི་གཏམ་རྒྱུད།
བདག་གིས་བྱ་འདི་རྒྱལ་པོར་ཕུལ་ནས་ཕོ་བྲང་ནང་གསོས་ཏེ་ཀུན་གྱི་གཟིགས་མོར་
བཤམས་ན་རྒྱལ་པོས་བདག་ལ་གནང་སྦྱིན་སྤམ་མཐོ་བ་སྩལ་ངེས་རེད། ལར་ཁོ་
བོས་མི་ཚེ་རྔོན་རྒྱག་ལ་གཞོལ་ཏེ་སྐམ་མཚོ་མཁའ་གསུམ་གྱི་སྲོག་ཆགས་ཇི་སྙེད་པ་
བརྔོན་ན་ཡང་སྲོག་ཆགས་ཡིད་དུ་འོང་བ་འདི་འདྲ་གཏན་ནས་རིག་མྱོང་བ་མ་ཡིན་
ན། ཁྱོད་ཀྱིས་རིན་ཆེན་པོ་ཇི་ལྟར་སྤྲད་ཀྱང་འཚོང་བ་མ་ཡིན་ཞེས་བརྗོད།
རྔོན་པས་བྱ་དེ་ཁུར་ནས་ཕོ་བྲང་དུ་སོང་བ་ན། རྒྱལ་པོས་མཆུ་རྐང་དམར་བའི་
བྱ་དཀར་པོ་གཟིགས་མ་ཐག་དེའི་མཛེས་སྡུག་ལ་ཡིད་དབང་རབ་ཏུ་ཕྲོགས་ནས་
འཁོར་གཡོག་ཅིག་བྱ་དེ་ཉོ་བར་བཏང་། གཡོག་གིས་རྒྱལ་པོའི་བཀའ་བཞིན་རྔོན་
པའི་འགྲམ་དུ་སོང་ནས་བྱ་དེ་ཚོང་མིན་དྲིས།
རྔོན་པ་ན་རེ། བྱ་འདི་རྒྱལ་པོའི་ཕྱག་རྟགས་སུ་འབུལ་རྒྱུ་ཡིན་པས་འཚོང་བ་མ་
ཡིན་ཞེས་བརྗོད།
འཁོར་གཡོག་གིས་བྱ་དེ་པང་དུ་བླངས་ནས་རྒྱལ་པོའི་དྲུང་དུ་ཁུར་ཞིང་རྔོན་
པའི་གཏམ་རྣམས་རྒྱལ་པོའི་སྙན་དུ་གསོལ། རྒྱལ་པོས་ཕྱག་རྟགས་བཞེས་རྗེས་རྔོན་
པར་གསོལ་རས་གསེཪ་ཊམ་བཅུ་ཕྲག་གཅིག་བྱིན། རྔོན་པས་གསོལ་རས་ཞུས་ཤིང་
ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་རང་གནས་སུ་ལོག འཁོར་གཡོག་རྣམས་
ཀྱིས་བྱ་དཀར་པོ་དེ་རླུང་ཙི་སྤུས་ལྡན་ཞིག་ཏུ་བླུགས་རྗེས་ཆུ་དང་ཟན་ལེགས་པར་
བྱིན་ནས་ཕོ་བྲང་ནང་རྒྱལ་པོའི་གཟིགས་གདོང་དུ་བཀལ། རྒྱལ་པོ་མདུན་གྲོས་ཟིན་
མཚམས་འཁོར་གཡོག་ལ་བྱ་དཀར་པོ་དེ་གང་དུ་ཡོད་དམ། མགྱོགས་པོ་འདིར་
འཁུར་ཤོག ཨཱ་ལཱ་ཚད་བཙུགས། བྱ་འདི་དེ་འདྲའི་མཛེས་པ་ཨང་ཞེས་གསུངས།
འཁོར་གཡོག་གིས་རྒྱལ་པོའི་བཀའ་བཞིན་བྱ་དེ་རྒྱལ་པོའི་དྲུང་དུ་ཁྲིད་བྱུང་བ་
ན། བྱ་དེས་རླུང་ཙིའི་ནང་གི་བྱ་ཟན་རྣམས་བཟས་མེད་པས། རྒྱལ་པོ་ནི་ཤིན་ཏུ་ཡ་
220

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
མཚན་པར་གྱུར་ནས་བྱ་འདིས་ཟན་མི་ཟ་བ་ཅི་ཡིན། ཁོ་གང་ཟ་འདོད་པ་བདག་
གིས་ཤེས་ན་ཁོ་བོས་ངེས་པར་དུ་སྟེར་རྒྱུ་ཡིན། ཞེས་གསུངས་མཚམས་འཁོར་གཡོག་
རྣམས་ལ་གསོལ་ཚིགས་གྲ་སྒྲིག་བྱེད་དགོས་པའི་བཀའ་ཕབ་པ་དང་འཁོར་གཡོག་
རྣམས་ཀྱིས་རྒྱལ་པོར་གསོལ་ཚིགས་བཤམས། བྱ་དཀར་པོ་དེས་གསོལ་ལྕོག་ཐོག་གི་
ཤ་དང་། ཏན་ཞིམ། ཤིང་འབྲས་སོགས་མཐོང་བ་དང་ཟ་བར་བྱེད་པས། རྒྱལ་བློན་
འཁོར་ཚོགས་རྣམས་ཡ་མཚན་ཆེན་པོ་བྱུང་ཞིང༌། རྒྱལ་པོས་འཁོར་གཡོག་རྣམས་ལ་
ཟས་འདི་རིགས་ཟ་མཁན་བྱ་འདི་འདྲ་ཁོ་བོས་མཐོང་བ་ཐོག་མ་ཡིན་ཞེས་གསུངས།
རྒྱལ་པོའི་བཙུན་མོས་པེ་ཏི་རུ་པཱ་ཤི་མུ་བསྐྱབས་པ།
རྒྱལ་པོས་སྐུ་བཅར་ཞིག་བཙུན་མོ་འབོད་དུ་བཏང་བ་དེས་བཙུན་མོའི་གཟིམ་
ཆུང་དུ་བསྐྱོད་ནས། ཀྱེ། བཙུན་མོ་རིན་པོ་ཆེ། རྒྱལ་པོ་ཆེན་པོས་རྔོན་པའི་ལག་
ནས་བྱ་དཀར་པོ་ངོ་མཚར་ཅན་ཞིག་སྤུས་གཟིགས་གནང་བ་དེར་ཁྱེད་གཟིགས་པར་
ཕེབས་ཤོག་གསུངས། ང་ཅག་གིས་རྒྱལ་པོར་གསོལ་ཚིགས་འབུལ་སྐབས་བྱ་དེས་རྒྱལ་
པོའི་གསོལ་ལྕོག་ཐོག་འཕུར་ཡོང་སྟེ་རྒྱལ་པོའི་གསོལ་ཚིགས་ནས་མཉམ་དུ་ཟ་བ་ཡ་
མཚན་ཤིན་ཏུ་ཆེ་ལ་གཟུགས་དང་སྤུ་རིས་ཀྱང་སྲིད་ན་མ་གྲགས་པའི་བྱ་ཡིད་དུ་འོང་
བ་ཞིག་འདུག་པས་ཁྱེད་མྱུར་བར་གཟིགས་ལ་ཕེབས་ཞེས་བརྗོད།
སྐུ་བཅར་གྱི་གཏམ་དེ་ཐོས་པ་དང་བཙུན་མོས་དེ་མར་གཟིམས་ཆུང་ནས་ཐོན་
ཏེ་རྒྱལ་པོའི་དྲུང་དུ་བྱོན་ནས་བྱ་དཀར་པོ་དེ་ལ་ཞིབ་པར་བལྟས་རྗེས་ངོ་གདོང་སྦར་
མོས་བཀབ་སྟེ་ཕྱི་ལ་ཐོན་པ་ན། རྒྱལ་པོས་རྟབ་རྟབ་པོར་སྟན་ལས་བཞེངས་ཏེ་བཙུན་
221

༄༅།།མཚན་ཞག་སྟོང་གི་གཏམ་རྒྱུད།
མོའི་རྗེས་སུ་བསྙེགས་ནས་འདིར་ཁོ་བོ་དང་ཁྱེད་ཀྱི་ཞལ་ཏ་མ་ལས་ཕྱི་མི་ཀེར་གཅིག་
མེད་ན། ཁྱོད་ཅིའི་ཕྱིར་ངོ་གདོང་བཀབ་ནས་གཡོལ་བ་ཡིན་ཞེས་གསུངས།
བཙུན་མོ་ན་རེ། ཀྱེ། རྒྱལ་པོ་ཆེན་པོ་མཁྱེན། བྱ་དཀར་པོ་དེ་འདབ་ཆགས་ག་
ལ་ཡིན། དེ་ནི་རྒྱལ་པོ་ཁྱེད་དང་འདྲ་བའི་གང་ཟག་སྐྱེས་པ་ཞིག་ཡིན་ནོ། །
རྒྱལ་པོ་ན་རེ། ཁྱོད་ཀུ་རེ་མ་ཤོད། བྱ་འདི་ནི་འདབ་ཆགས་མ་ཡིན་པ་ཅི་ལ་
སྲིད།
བཙུན་མོ་ན་རེ། ཨཱ་ལཱ་ཚད་བཙུགས། བདག་གིས་རྒྱལ་པོ་ཁྱེད་ལ་ཀུ་རེ་ཞུ་བ་
མ་ཡིན། བྱ་དཀར་པོ་འདི་ནི་རྒྱལ་པོ་པེ་ཏི་རུ་པཱ་ཤི་མུ་ཞུ་བ་དེ་རེད། ཁོང་གི་ཕ་ནི་
ཏ་ཟིག་གི་རྒྱལ་པོ་ཧྲེ་ཧཱ་རུ་མན་དང་། མ་ནི་རྒྱ་མཚོའི་སེ་འབྲུ་མེ་ཏོག་ཅེས་པ་དེ་རེད།
རྒྱལ་པོ་ན་རེ། ཁོ་བྱ་ཡི་ལུས་སུ་ཇི་ལྟར་གྱུར་བ་ཡིན་ནམ།
བཙུན་མོ་ན་རེ། ཁོང་ནི་རྒྱལ་པོ་སེ་མན་དྷར་གྱི་སྲས་མོ་ཀྲོ་ཧཱ་ལན་གྱིས་མཐུ་
བརྒྱབ་ནས་བྱ་ཡི་ལུས་སུ་བཏང་བ་རེད། ཅེས་བརྗོད་ནས་དང་ཐོག་རྒྱལ་པོ་སེ་མན་
དྷའི་སྲས་མོ་ཀྲོ་ཧཱ་ལན་བག་མར་སློང་བ་དང༌། རྒྱལ་པོས་སྲས་མོ་སྟེར་དུ་མི་ཉན་
པས་པེ་ཏི་རུ་པཱ་ཤི་མུའི་ཞང་པོ་ཟཱ་ལི་ཧཱས་རྒྱལ་པོ་དང་འཐབ་ནས་གཡུལ་ལས་རྒྱལ་
ཏེ་རྒྱལ་པོ་བཟུང་ཚུལ་སོགས་བྱ་བའི་སྔ་ཕྱིའི་གནས་ལུགས་ཡོང་རྐྱེན་རྣམས་ཞིབ་
པར་གླེང༌།
བཙུན་མོའི་གཏམ་དེ་ཐོས་པ་དང་རྒྱལ་པོ་ནི་ཧང་སང་བར་གྱུར། གང་ལགས་
ཤེ་ན། བྱ་བ་དེའི་གནས་ལུགས་རྒྱུ་མཚན་རྟོགས་དོན་ནི་བཙུན་མོ་དེ་ངན་སྔགས་
མཐུ་གཏད་ཀྱི་ལས་སྦྱོར་ལ་བྱང་ཆུབ་པ་ཞིག་ཡིན་པ་རྒྱལ་པོས་ད་གཟོད་རྟོགས་པས།
རྒྱལ་པོས་བཙུན་མོར་ཁྱོད་ཀྱིས་སེམས་བཟང་བཅངས་ནས་ཁོའི་ལུས་ཐོག་གི་མཐུ་
སྔགས་བཀྲོལ་ཏེ་ཁོ་པ་སྡུག་བསྔལ་ལས་སྐྱོབས་ཤིག ཨཱ་ལཱ་ཐུགས་རྗེ་ཅན་གྱིས་གཞན་
222

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ལ་འཚེ་བའི་གནོད་སེམས་ཀྱིས་རྒྱུད་བརླམས་པའི་སྲས་མོ་ཀྲོ་ཧཱ་ལན་གྱི་ལག་གཉིས་
ཆོད་ཅིག་ཅེས་བརྗོད།
བཙུན་མོ་ན་རེ། ཁྱེད་ཀྱིས་པེ་ཏི་རུ་པཱ་ཤི་མུ་གཉེར་ཚང་སྦུག་ཏུ་གཏོང་ཤོག
རྒྱལ་པོས་བཙུན་མོའི་ངག་བཀོད་ལྟར་པེ་ཏི་རུ་པཱ་ཤི་མུ་གཉེར་ཚང་སྦུག་ཏུ་
བཏང་། བཙུན་མོས་རང་གི་ངོ་གདོང་བཀབ་ཅིང་བསིལ་ཆབ་ཕོར་པ་གང་ཁུར་ཏེ་
གཉེར་ཚང་དུ་ཞུགས་རྗེས་ཟུངས་སྔགས་ཟློ་བཞིན་བྱ་དེའི་ལུས་ལ་སྔགས་ཆུ་སྟོར་བ་
དང་ཆབས་ཅིག་ཏུ་ཁ་ནས་འཇིག་རྟེན་གྱི་བྱེད་པོ། ཚེ་སྲོག་གི་བདག་པོ། སེམས་
ཅན་གྱི་མགོན་སྐྱབས་ཨཱ་ལཱའི་ཐུགས་རྗེ་ལ་བརྟེན་ནས་ཁྱོད་ལུས་རྟེན་འདི་ལས་གྲོལ་
ཏེ་རང་གི་སྔར་གྱི་ལུས་གཟུགས་ངོ་མར་གྱུར་བར་ཤོག ཅེས་སྨོན་པ་དང་དུས་གཅིག་
ཏུ་པེ་ཏི་རུ་པཱ་ཤི་མུ་ལུས་སིག་ཙམ་བྱས་པ་དང་དེ་མར་མི་ཡི་ལུས་རྟེན་དུ་གྱུར། རྒྱལ་
པོའི་སྤྱན་ལམ་དུ་སྲིད་ན་དཀོན་པའི་མཛེས་ལྡན་ན་གཞོན་ལྷ་ཡི་བུ་ལྟ་བུ་ཞིག་འཆར།
ཚུལ་འདི་མཐོང་བས་པེ་ཏི་རུ་པཱ་ཤི་མུ་ནི་གཉིད་ལས་བསད་པ་ལྟ་བུ་ཞིག་བྱུང་བས།
ཁོས་ཨཱ་ལཱ་ནི་འཇིག་རྟེན་གྱི་བདག་པོ་ཉག་གཅིག་དང་མུ་ཧན་མུ་ཏི་ནི་ཁོང་གི་ཕོ་
ཉའོ་ཞེས་དང༌། ཨཱ་ལཱའི་ཐུགས་རྗེས་འགྲོ་བ་མི་རྣམས་བྱུང་བ་དང་། ཁོང་གིས་མི་
རྣམས་ལ་ཟས་གོས་དང་ཚེ་སྲོག་སྦྱིན་པའོ། ། ཞེས་བསྟོད་སྨོན་རྒྱ་ཆེ་བྱས་རྗེས་རྒྱལ་
པོའི་ཕྱག་ལ་འོ་སྦྱར་ཏེ་རྒྱལ་པོ་སྐུ་བསོད་དབང་རླུང་དར་བའི་སྨོན་པ་བྱས། རྒྱལ་
པོས་ཀྱང་ཁོ་ཡི་དཔྲལ་བར་འོ་སྦྱར་ཏེ་པེ་ཏི་རུ་པཱ་ཤི་མུ། ཁྱོད་ལ་བྱུང་བའི་གེགས་
བར་རྣམས་བདག་ལ་ཞིབ་ཅིང་ཕྲ་བ་ཤོད་ཅིག་གསུངས།
223

༄༅།།མཚན་ཞག་སྟོང་གི་གཏམ་རྒྱུད།
པེ་ཏི་རུ་པཱ་ཤི་མུ་མཚོ་ཐོག་གི་གླིང་ཕྲན་ཐོག་གྱར་བ།
པེ་ཏི་རུ་པཱ་ཤི་མུས་རང་ཐོག་ཏུ་བྱུང་བའི་གེགས་བར་རྣམས་སྦ་གསང་མེད་པར་
པེ་རྒྱལ་པོའི་སྙན་དུ་གསོལ་རྗེས། རྒྱལ་པོ་ཐུགས་ཧང་སང་བར་གྱུར་ནས་སྨྲས་པར།
ཏི་རུ་པཱ་ཤི་མུ། ཨཱ་ལཱའི་ཐུགས་རྗེས་ད་ཆ་ཁྱོན་ངན་སྔགས་ལས་གྲོལ་ཐུབ་པ་བྱུང་བ་
རེད་ན་ད་ནི་ཁྱོད་ཅི་བྱེད་འདོད་པ་ཡིན་ནམ་ཞེས་དྲིས།
པེ་ཏི་རུ་པཱ་ཤི་མུ་ན་རེ། ཀྱེ། རྒྱལ་པོ་ཆེན་པོ་མཁྱེན། ཁྱེད་ཀྱིས་བདག་ལ་རྒྱ་
མཚོར་བགྲོད་པའི་གྲུ་དང༌། བྲུ་རིགས། འཁོར་གཡོག་གང་ཙམ་བཅས་གསོལ་རས་
བསྩལ་ནས་བདག་རང་ཡུལ་དུ་སྐྱེལ་བར་མཛོད། ཁོ་བོ་ཡུན་རིང་བྱེས་སུ་ལུས་སོང་
བས། ད་ནི་རང་ཡུལ་དུ་མ་ལོག་ན་ནམ་ཞིག་རྒྱལ་གཞིས་ཀྱང་སྟོང་སྲིད་ན་ཁྱེད་ཀྱིས་
བདག་གི་ཞུ་དོན་འདི་ཅི་ནས་ཀྱང་སྒྲུབ་པར་མཛོད་ཅེས་ཞུ་བ་འཐེན།
པེ་ཏི་རུ་པཱ་ཤི་མུ་ནི་ལང་ཚོ་མཛེས་ཤིང་མཐོང་ན་དགའ་བ། སྨྲ་ལྕེ་བདེ་བ་
སོགས་ཀྱི་དགེ་མཚན་གྱིས་ཕྱུག་པས། རྒྱལ་པོས་ཁོའི་ཞུ་དོན་དང་བས་བླངས་ཏེ་
ཁྱོད་ཀྱི་འདུན་པ་ཇི་བཞིན་དུ་བསྐོང་བར་བྱའོ་ཞེས་གསུངས་ནས་རྒྱ་མཚོར་བགྲོད་
པའི་གྲུ་གཟིངས་དང༌། འཚོ་ཆས་ལམ་རྒྱགས་སོགས་དགོས་ཆ་ཟླ་མ་ཐུང་བ་གོ་སྒྲིག་
ཐོག སྐྱེལ་སྒྲོལ་འཁོར་གཡོག་ཀྱང་མི་ཉུང་བ་བཏང༌།
པེ་ཏི་རུ་པཱ་ཤི་མུས་རྒྱལ་པོར་ཐོན་ཕྱག་ཕུལ་ཏེ་སྐྱེལ་སྒྲོལ་འཁོར་གཡོག་དང་
བཅས་པ་མཚོ་ཐོག་ཏུ་ཉིན་ཞག་བཅུ་ཕྲག་གཅིག་རིང་གེགས་མེད་བདེ་བགྲོད་ཐུབ།
འོན་ཀྱང་ཉིན་བཅུ་གཅིག་གི་ཉིན་མོ་མཚོ་ཐོག་ཏུ་རླུང་ཆེན་དྲག་ཏུ་འཚུབ་ཅིང་། རྦ་
224

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རླབས་ཀྱི་རལ་པ་གུང་ལ་གསིག་ནས་རྒྱ་མཚོ་ལང་ལོང་དུ་འཁྲུགས་པའི་ཁྲོད་དུ་གྲུ་
གཟིངས་ནི་ཕྱེ་མ་ལེབ་རླུང་གིས་བདས་པ་ལྟར་ཁ་ལོ་སྒྱུར་ཐབས་བྲལ་ཏེ་མཐར་མཚོ་
ནང་གི་བྲག་ལ་བརྡུངས་ནས་ཚལ་བུར་སོང་སྟེ་པེ་ཏི་རུ་པཱ་ཤི་མུ་གཅིག་པུ་ལས་འཁོར་
གཡོག་ཐམས་ཅད་རྒྱ་མཚོར་བྱིང་ནས་འདས། ཁོས་ཆུ་ཐོག་ཏུ་ཧྱང་བའི་གྲུ་པང་
ཚལ་བུ་ཞིག་ལ་འཐམས་ནས་ཉིན་ཞག་གསུམ་མཚོ་ཐོག་ཏུ་འཕྱོ། ཉིན་བཞི་པར་ཁོ་
པ་རླུང་གིས་བདས་ནས་མཚོ་ཁའི་གླིང་ཕྲན་ཞིག་གི་ཐོག་ཏུ་བསྐྱལ། གླིང་ཕྲན་དེའི་
ཐོག་གྲོང་ཁྱེར་དཀར་པོ་ཀ་ཅིའི་མདངས་ལྡན་ཞིག་ཡོད་པ་ཕྱིའི་ལྕགས་རི་མཐོ་ལ་ཁང་
ཁྱིམ་རྣམས་སྲ་ཞིང་བཀོད་པ་ངོ་མཚར་ཆེ་བ་ཞིག་མཆིས། ཁོ་ནི་ངལ་དུབ་ཀྱིས་ཆད་
ཅིང་གྲོད་པ་ཡང་ཤིན་ཏུ་ལྟོགས་པས། གྲོང་ཁྱེར་དེ་མཐོང་བ་ན་ཡིད་ལ་སྤྲོ་བ་ཚད་
མེད་འཕེལ།
ངན་སྔགས་གྲོང་ཁྱེར་དུ་སྔོ་ཚལ་དང་ཤིང་འབྲས་
འཚོང་མཁན་རྒད་པོ་དང་ཕྲད་པ།
པེ་ཏི་རུ་པཱ་ཤི་མུས་གོག་མ་བགྲོད་ཀྱིས་ས་ཐོག་ནས་ལངས་ཏེ་གྲོང་ནང་དུ་སྡོད་
པའི་གནས་ཤིག་འཚོལ་དུ་འགྲོ་སྙམ་པའི་སྐབས་དེར་མདུན་དུ་རྟ་བོང་དྲེལ་གསུམ་གྱི་
དུད་འགྲོའི་ཁྱུ་ཚོགས་གྲངས་ལས་འདས་པ་རྒོལ་བར་ལྷགས་ཏེ་ལམ་བཀག་ནས་གྲོང་
ནང་དུ་གཏོང་བར་མི་བྱེད། ཁོ་ནི་བྱ་ཐབས་ཟད་པས་སླར་མཚོ་ཆུར་བརྐྱལ་ནས་གྲོང་
ཁྱེར་གྱི་རྒྱབ་བསྐོར་ཏེ་གྲོང་ནང་དུ་བཞུད་པའི་ཚེ་དེ་གར་ཀེར་མི་གཅིག་མེད་པས་ཡ་
མཚན་ཆེན་པོ་བྱུང༌། ཁོ་ནི་གང་འགྲོའི་དམིགས་པ་མེད་པར་ཐམ་ཐོམ་དུ་འགྲོ་བཞིན་
225

༄༅།།མཚན་ཞག་སྟོང་གི་གཏམ་རྒྱུད།
ཨེ་མ་ཡ་མཚན་ཆེ། གྲོང་ཁྱེར་འདིར་རྒྱལ་བློན་དཔོན་འབངས་ཟེར་བ་གང་ཡང་རིག་
རྒྱུ་མེད་ན། ཡུལ་འདི་ནི་གང་གི་མངའ་རིས་སུ་གཏོགས་སམ། ཁོ་བོའི་ལམ་འགོག་
པའི་རྟ་བོང་དྲེལ་གསུམ་གྱི་ཁྱུ་ཚོགས་དེ་དག་གང་ནས་ཡོང་བ་ཡིན་ནམ་ཞེས་ཆིག་
ལབ་བརྒྱབ། དེ་ནས་སྔོ་ཚལ་དང་ཤིང་འབྲས་འཚོང་མཁན་རྒད་པོ་ཞིག་ཕྲད་པ་
དེའི་འགྲམ་དུ་སོང་ནས་ཁ་ཚིག་སྦྲེལ། རྒད་པོས་ན་གཞོན་དེ་གཟུགས་བཟང་ལང་
ཚོ་མཛེས་པ་ཞིག་མཐོང་བས། བུ་ཁྱོད་ཡུལ་ཕྱོགས་གང་ནས་ཡོང་ངམ། ཅིའི་ཕྱིར་
འདིར་ཡོང་བ་ཡིན་ཞེས་དྲིས།
པེ་ཏི་རུ་པཱ་ཤི་མུས་རང་ཐོག་ཏུ་བྱུང་བའི་གེགས་བར་རྣམས་ཐལ་ལུས་མེད་པར་
གླེང་བས་རྒད་པོ་ཧང་སང་ནས་བུ་ཁྱོད་གྲོང་ཁྱེར་དུ་ཞུགས་སྐབས་གནས་ཚུལ་གང་
ཡང་ཕྲད་རིགས་མ་བྱུང་ངམ་ཞེས་དྲིས།
པེ་ཏི་རུ་པཱ་ཤི་མུ་ན་རེ། གྲོང་ཁྱེར་ནང་ཀེར་མི་གཅིག་མེད་པ་ཡ་མཚན་ཆེ།
རྒད་པོ་ན་རེ། འདིར་ཉེན་ཁ་ཆེ་བས་བུ་ཁྱོད་མགྱོགས་པོ་བདག་གི་ཁྱིམ་དུ་
འཛུལ་ལ་ཤོག
པེ་ཏི་རུ་པཱ་ཤི་མུ་རྒད་པོའི་ཁྱིམ་དུ་ཞུགས་རྗེས་རྒད་པོས་ཁོ་ལ་ཟས་བྱིན་ནས་
ཁྱོད་ཁྱིམ་སྦུག་ཏུ་ཟ་བར་སོང༌། ཨཱ་ལཱ་ཐུགས་རྗེ་ཅན་གྱིས་ཁྱོད་གདོན་འདྲེའི་ལག་
ནས་བསྐྱབས་པ་རེད་ཅེས་བརྗོད།
པེ་ཏི་རུ་པཱ་ཤི་མུ་འཇིགས་སྣང་ཆེན་པོའི་ངང་བཟའ་བཏུང་བྱས་རྗེས་ཁ་བཀྲུ་
ལག་བཤལ་ཟིན་པ་དང་མིག་གཉིས་ཅེ་རེར་རྒད་པོར་བལྟས་ནས་སྨྲས་པར། བགྲེས་
སོང་མཁྱེན། ཁྱེད་བདག་ལ་འདི་ལྟར་གསུང་དོན་ཅི་ཡིན། ཁྱེད་ཀྱི་གཏམ་དེས་ཁོ་
བོར་འཇིགས་སྐྲག་བཟོད་དཀའ་བ་ཞིག་བྱུང་།
རྒད་པོ་ན་རེ། བུ་ཁྱོད་གོ་བར་གྱིས་ཤིག ཡུལ་འདི་ནི་ངན་སྔགས་བཏབ་པའི་
:,(226

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
གྲོང་ཁྱེར་ཞིག་ཡིན། གྲོང་ནང་གི་རྒྱལ་མོ་ནི་གཡོ་སྒྱུ་ཁྲམ་གསུམ་གྱིས་བརླམས་པའི་
བུད་མེད་ངན་སྔགས་སྦྱོར་མཁན་འདྲེ་མོ་ཞིག་རེད། ཁྱོད་ལ་ཕྲད་པའི་རྟ་བོང་དྲེལ་
གསུམ་གྱི་ཁྱུ་ཚོགས་དེ་དག་ནི་ང་ཅག་དང་འདྲ་བར་ཡུལ་ཕྱོགས་གཞན་ནས་ཡོང་བའི་
མགོ་ནག་མི་འབའ་ཞིག་ཏུ་མཆིས། ཁྱོད་དང་འདྲ་བའི་ན་གཞོན་གྲོང་ནང་དུ་ཡོང་བ་
ཐམས་ཅད་ངན་སྔགས་སྦྱོར་མཁན་འདྲེ་མོ་དེས་བཟུང་སྟེ་མོའི་ཆགས་སྲེད་ཀྱི་རྩེད་
ཟླར་ཉར་ནས་ཉིན་ཞག་བཅུ་ཕྲག་བཞིའི་རིང་དགའ་མགུར་སྤྱད་རྗེས་ངན་སྔགས་
བཏབ་ནས་རྟ་བོང་དྲེལ་གསུམ་གང་རུང་གི་ལུས་སུ་གཏོང་བ་རེད། དེ་ནི་ཁྱོད་ཀྱིས་
མཚོ་ཁར་མཐོང་བ་དེ་རྣམས་ཡིན། ཁྱོད་གྲོང་ཁྱེར་དུ་ཞུགས་པའི་ཐོག་མའི་དུས་སུ་
རྟ་བོང་དྲེལ་གསུམ་དེ་དག་གིས་ཁྱོད་ལ་བརྩེ་བ་དང་གཅེས་ཞེན་ཆེན་པོས་ཁྱོད་ལ་
ཡང་ཁོ་ཅག་དང་འདྲ་བའི་ངན་སྔགས་ཕོགས་དོགས་ཀྱིས་ཁྱོད་ལ་ཁྱེད་གྲོང་ནང་དུ་
ཕེབས་མི་ཉན། ངན་སྔགས་རྒྱལ་མོས་རིག་ན་མི་ལེགས་ཞེས་ཁ་ཏ་བྱེད་སྲིད་པ་ཡིན།
འདྲེ་མོ་དེས་ཁྱོད་རིག་ཚེ་ཁྱོད་ལ་ཡང་དེ་རྣམས་དང་འདྲ་བ་བྱེད། མོས་ངན་སྔགས་
ལ་བརྟེན་ནས་གྲོང་ཁྱེར་འདི་དབང་དུ་བསྒྱུར། མོ་ཡི་མིང་ལ་ལེ་པི་རྒྱལ་མོ་ཟེར་
ཞེས་བརྗོད།
རྒད་པོའི་གཏམ་དེ་ཐོས་པ་དང་པེ་ཏི་རུ་པཱ་ཤི་མུ་ནི་མི་བཟོད་པའི་འཇིགས་
སྐྲག་གིས་རླུང་ཁྲོད་ཀྱི་འཇག་མ་ལྟར་ལུས་སིག་སིག་ཏུ་འདར་བཞིན་བདག་ནི་ངན་
སྔགས་ཀྱི་བར་ཆད་གཅིག་ལས་ཐར་མ་ཐག་ཏུ་སླར་ཡང་དེ་ལས་འཇིགས་པ་ཆེ་བའི་
ཡུལ་ཞིག་ཏུ་སླེབས་པ་འདི་འདྲ་བསམ་ཡུལ་ལས་འདས་སོ་ཞེས་བརྗོད་བཞིན་ཡིད་
མུག་སྟེ་བསྡད། རྒད་པོས་ཁོ་པ་འཇིགས་དངངས་ཀྱིས་མི་བཟོད་པའི་ཚུལ་འདི་
མཐོང་བ་ན་སྙིང་རྗེ་དྲག་པོ་སྐྱེས་ནས་སྨྲས་པར། བུ་ཁྱོད་བདག་གི་ཚོང་ཁང་སྒོ་
འགྲམ་དུ་བསྡད་ནས་ལམ་དུ་འགྲོ་མི་རྣམས་ཀྱི་གྱོན་པ་དང་ཁོ་ཚོའི་ཤ་མདོག་ལ་ལྟོས་
227

༄༅།།མཚན་ཞག་སྟོང་གི་གཏམ་རྒྱུད།
ཤིག དེ་རྣམས་ལ་ངན་སྔགས་ཕོག་མེད་པས་ཁྱོད་སྐྲག་མི་དགོས། རྒྱལ་མོ་དང་གྲོང་
ནང་གི་སྐྱེ་བོ་ཐམས་ཅད་བདག་ལ་དགའ་ཞིང་གཅེས་པས། སུས་ཀྱང་ཁོ་བོར་དོགས་
པ་མི་བྱེད།
པེ་ཏི་རུ་པཱ་ཤི་མུས་རྒས་པོའི་ངག་བཀོད་ལྟར་ཚོང་ཁང་སྒོ་འགྲམ་དུ་སྡོད་པའི་
ཚེ་རྒྱུ་འགྲུལ་བྱེད་མི་ཤིན་ཏུ་མང་པོ་ཡོད་པ་དེ་རྣམས་ཀྱིས་ཁོ་པ་མཐོང་བ་དང་རྒད་
པོའི་འགྲམ་དུ་རུབ་ནས་འདི་ནི་བགྲེས་སོང་ཁྱེད་ཀྱི་རྔོན་འབྲས་ཡིན་ནམ་ཞེས་དྲིས།
རྒད་པོ་ན་རེ། མ་ཡིན། འདི་ནི་བདག་གི་ཚ་བོ་ཡིན། ཁོའི་ཕ་འདས་ནས་ལྟ་
སྐྱོང་བྱེད་མི་མེད་པས། ཁོ་བོས་རང་གི་འགྲམ་དུ་བསྐོངས་ནས་སེམས་ཁྲལ་ཆུང་བའི་
ཁྱད་ཡིན།
རྒྱུ་འགྲུལ་བ་ན་རེ། བུ་འདི་ཡིད་དུ་འོང་བ་ཞིག་འདུག་ན། ང་ཅག་རྣམས་བློ་
གཡེང་ཆེ། འདི་རྒྱལ་མོས་རིག་ཚེ་ཁྲིད་འགྲོ་བས། བགྲེས་སོང་ཁྱེད་ཟབ་གྲུང་
གནང་དགོས།
རྒད་པོ་ན་རེ། ཁྱེད་ཅག་བློ་གཡེང་མི་དགོས། རྒྱལ་མོ་ནི་བདག་ལ་གཅེས་པས་
ཁོ་བོར་གནོད་པ་མི་བྱེད། ལར་རྒྱལ་མོས་བུ་འདི་བདག་གི་ཚ་བོ་ཡིན་པ་རྟོགས་ན་
ཁྲིད་མི་སྲིད།
པེ་ཏི་རུ་པཱ་ཤི་མུ་རྒྱལ་མོའི་སར་སླེབས་པ།
པེ་ཏི་རུ་པཱ་ཤི་མུ་རྒད་པོ་དང་མཉམ་དུ་འཚོ་བ་བསྐྱལ་ཞིང་། ཟས་གོས་གནས་
མལ་གང་ཅིར་རྒད་པོས་བྱམས་ཤིང་བརྩེ་བ་ཆེན་པོས་བསྐྱངས་ཏེ་བདེ་ཞིང་སྐྱིད་པའི་
228

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ངང་ཟླ་ཤས་སོང༌། ཉིན་ཞིག་པེ་ཏི་རུ་པཱ་ཤི་མུ་སྔར་རྒྱུན་ལྟར་ཚོང་ཁང་སྒོ་འགྲམ་
དུ་སྡོད་པའི་ཚེ་ན། གློ་བུར་དུ་ལུས་ལ་རྒྱན་གོས་འདྲ་མིན་ཀླུབས་ཤིང་། སྐེད་པར་
རིན་ཆེན་སྣ་ཚོགས་ཀྱིས་བརྒྱན་པའི་སྐ་རགས་བཅིངས་པ། ལག་ཏུ་རྒྱ་གར་གྱི་རལ་
གྲི་ཐོགས་ཤིང་། ཨ་རབ་ཀྱི་རྟ་ཕོ་བཅིབས་པའི་སྲུང་དམག་བརྒྱ་ཕྲག་བཅུ་རྒད་པོའི་
ཚོང་ཁང་སྒོ་འགྲམ་དུ་འབྱོར་བ་དང་རྒད་པོར་གུས་འདུད་ཞུས་ནས་སོང་བ་དང་།
དེ་རྗེས་མེ་ཏོག་ཕར་ཆིན་ལྡན་པའི་དར་གོས་ཀྱི་གྱོན་པ་བཀླུབས་ཤིང་། ལག་ཏུ་རལ་
གྲི་ཐོགས་པའི་ཡིད་འོང་མཛེས་མ་བརྒྱ་ཕྲག་བཅུའི་དཔུང་ཚོགས་འབྱོར། དེ་ཁྲོད་དུ་
གསེར་སྒ་དང་དངུལ་སྲབ་བསྟད་ཅིང༌། ཨ་རབ་ཀྱི་རྟ་ཕོ་བཅིབས་པའི་དཔོན་མོ་
ཞིག་ཡོད་པ་དེ་རྣམས་ཚོང་ཁང་སྒོ་འགྲམ་དུ་འབྱོར་བ་དང༌། རྒད་པོར་གུས་འདུད་
ཞུས་ཏེ་རིམ་པ་བཞིན་སོང༌། དེ་ནས་མཇུག་མཐར་ལེ་པི་རྒྱལ་མོ་དེ་བཞིན་སྐུ་སྲུང་དུ་
མས་བསྐོར་ཏེ་འགྱིང་ཉམས་དང་བཅས་རྒད་པོའི་ཚོང་ཁང་སྒོ་འགྲམ་དུ་འབྱོར། མོས་
བཅོ་ལྔའི་ཟླ་ལྟར་མཚར་བའི་ན་གཞོན་པེ་ཏི་རུ་པཱ་ཤི་མུ་མཐོང་མ་ཐག་ཧང་སང་ནས་
རེ་ཞིག་རི་མོའི་གཟུགས་བརྙན་ལྟ་བུར་གྱུར། དེ་ནས་མོས་ཚོང་ཁང་དུ་སོང་ནས་པེ་
ཏི་རུ་པཱ་ཤི་མུའི་འགྲམ་དུ་ཙོག་སྡོད་ཀྱིས་རྒད་པོར་སྨྲས་པར། ཕོ་གཞོན་ཡིད་དུ་འོང་
བ་འདི་གང་ནས་ཡོང་བ་ཡིན་ནམ་ཞེས་དྲིས།
རྒད་པོ་ན་རེ། ཁོ་ནི་བདག་གི་ཚ་བོ་ཡིན། འདིར་སླེབས་ནས་རིང་པོ་མ་སོང་།
རྒྱལ་མོ་ན་རེ། ན་གཞོན་འདི་བདག་གི་རྩེད་ཟླར་ཐོང༌།
རྒད་པོ་ན་རེ། ཁྱེད་ཀྱིས་ཁོ་ལ་ངན་སྔགས་མི་སྦྱོར་རམ།
རྒྱལ་མོ་ན་རེ། བདག་གི་ཁོ་ལ་ངན་སྔགས་མི་སྦྱོར།
རྒད་པོ་ན་རེ། ཁྱེད་ཀྱིས་ཁོ་ལ་ངན་སྔགས་མི་སྦྱོར་བའི་དམ་བཅའ་
འཇོག་དགོས།
229

༄༅།།མཚན་ཞག་སྟོང་གི་གཏམ་རྒྱུད།
ལེ་པི་རྒྱལ་མོས་རྒད་པོའི་ངག་བཞིན་ཁོ་ལ་མི་འཚེ་ཞིང་ངན་སྔགས་ཀྱང་མི་སྦྱོར་
བའི་དམ་བཅའ་བཞག་རྗེས་འཁོར་གཡོག་ལ་པེ་ཏི་རུ་པཱ་ཤི་མུར་བཞོན་བྱའི་གསེར་སྒ་
དང་དངུལ་སྲབ་བསྟད་པའི་རྟ་མཆོག་ཅིག་གྲ་སྒྲིག་བྱེད་དགོས་པའི་བཀའ་ཕབ་རྗེས་
རྒད་པོར་གསེར་ཊམ་སྟོང་གཅིག་བྱིན་ནས་འདི་ཁྱོད་ཀྱི་འཚོ་དོད་གྱིས་ཤིག ཅེས་
བརྗོད་ནས་པེ་ཏི་རུ་པཱ་ཤི་མུ་མཉམ་ཁྲིད་ཀྱིས་ཕོ་བྲང་དུ་ལོག ཚུལ་དེ་མཐོང་བས་
གྲོང་མི་རྣམས་ཡིད་ཤིན་ཏུ་འཕྲེང་བར་གྱུར་ནས་ཨཱ་ལ་མཁྱེན་ནོ།། ཕོ་གསར་ཡིད་།
དུ་འོང་བ་འདི་ལ་འདྲེ་མོ་དེས་མཐུ་གཏད་མི་སྦྱོར་བ་ཤོག་ཅེས་སྨོན་པ་བྱས། པེ་ཏི་
རུ་པཱ་ཤི་མུ་ནི་གྲོང་མི་ཚོའི་འཇིགས་གཏམ་རྣ་བར་ཐོས་ཀྱང་ད་ནི་ལས་དབང་བཙན་
པོའི་མཐུ་ལས་ལྡོག་པར་མི་ནུས་སོ་སྙམ་ནས་བློ་ཁ་བརྟན་པོར་གནས།
རྒྱལ་མོ་སྟོན་འཁོར་ཕོ་བྲང་མདུན་དུ་འབྱོར་བ་ན། ཞི་དྲག་བློན་པོའི་ཚོགས་
ཀྱིས་བསུ་བའི་སྦྲེངས་ཚར་བསྟར། རྒྱལ་མོས་བཀའ་ཕབ་པ་དང་བློན་པོའི་ཚོགས་
རྣམས་པུས་མོ་བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་རིམ་པ་བཞིན་
གྱེས། པེ་ཏི་རུ་པཱ་ཤི་མུ་ནི་རྒྱལ་མོ་སྟོན་འཁོར་དང་མཉམ་དུ་ཕོ་བྲང་དུ་སླེབས། ཁོས་
འདྲེན་བྱེད་གྱེན་དུ་ཕྱོགས་ནས་ལྟ་བའི་ཚེ། ཁང་ཁྱིམ་རྣམས་ཀྱི་ཐོག་དང་གྱང་རྩིག་
ཐམས་ཅད་རིན་ཆེན་དང་པོ་ལས་གྲུབ་པའི་ཕོ་བྲང་བརྗིད་ཆགས་ཤིང་རྒྱས་སྤྲོས་ཤིན་
ཏུ་ཆེ་བ་ཞིག་མཆིས། ཕོ་བྲང་དེའི་ཡངས་པའི་སྐྱེད་ཚལ་ནང་དྭངས་ཤིང་གཙང་བའི་
མཚེའུ་ཡིད་དུ་འོང་བ་ཞིག་ཡོད་པ་དང༌། སྐྱེད་ཚལ་ཁྲོད་ཀྱི་ལྗོན་པའི་སྟེང་དུ་གྲེ་
འགྱུར་སྙན་དབྱངས་སྒྲོག་པའི་འདབ་ཆགས་ཡིད་དུ་འོང་བ་སྣ་ཚོགས་མཆིས་པ། དེ་
དག་མཐོང་བས་པེ་ཏི་རུ་པཱ་ཤི་མུའི་ཡིད་ལ་བྱམས་དང་སྙིང་རྗེ་ཆེ་བའི་ཨཱ་ལཱ་ཡིས་
ལོག་པར་སྤྱོད་པའི་མ་རུང་སྐྱེ་བོ་རྣམས་ལ་ཡང་བདེ་ཞིང་སྐྱིད་པའི་འཚོ་བ་འདི་ལྟར་
སྦྱིན་པ་ཨང་སྙམ་ནས་ཡིད་ཕྱུང་།
230

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྒྱལ་མོ་དེས་སྐྱེད་ཚལ་དུ་ཕྱོགས་པའི་དཀར་གསལ་གྱི་འགྲམ་དུ་ཡོད་པའི་བ་
སོའི་མལ་ཁྲི་ཤིན་ཏུ་འབོལ་ཞིང་འཇམ་པ་ཞིག་ཡོད་པ་དེའི་ཐོག་ཏུ་བསྡད་པ་དང་།
པེ་ཏི་རུ་པཱ་ཤི་མུ་རང་གི་འགྲམ་དེ་རང་དུ་འདུག་ཏུ་བཅུག་རྗེས་འཁོར་གཡོག་རྣམས་
ལ་གསོལ་སྟོན་གཤམ་རྒྱུའི་ངག་བཀོད་བྱས། འཁོར་གཡོག་རྣམས་ཀྱིས་རྒྱལ་མོའི་
བཀའ་བཞིན་རིན་པོ་ཆེའི་ཕྲ་ཚོམ་བཏབ་པའི་གཡང་ཊའི་སྡེར་མའི་ནང་རོ་བཅུད་
བཟང་བའི་ཟས་ཀྱི་བྱེ་བྲག་སྣ་ཚོགས་པ་བསྒྲིགས་ནས་ཁོང་གཉིས་པོ་བཟའ་བཏུང་
ལེགས་པར་ཟིན་མཚམས་ཁ་བཀྲུ་ལག་བཤལ་བྱས། དེ་ནས་གསེར་དངུལ་ཤེལ་
གསུམ་གྱི་ཡོལ་གོའི་ནང་ཤིང་འབྲས་དང་མྱོས་བྱེད་ཀྱི་བཏུང་བ་བཟང་པོ་བསྒྲིགས་
པ་མ་ཟད། རོལ་མོ་འཛིན་པའི་གཞས་མ་གཞོན་ནུ་མ་བཅོ་ལྔའི་ཟླ་ལྟར་མཛེས་པ་
བཅུ་ཕྲག་གཅིག་བསྐོངས་། རྒྱལ་མོས་མྱོས་བྱེད་ཕོར་པ་གང་བླུགས་ནས་གཙང་དག་
བཏུངས་རྗེས་པེ་ཏི་རུ་པཱ་ཤི་མུར་ཡང་དྲངས། དེ་ལྟར་ཁོང་གཉིས་པོ་ཕན་ཚུན་གཅིག་
གིས་གཅིག་ལ་དྲངས་ནས་ཆང་རག་བག་མེད་དུ་སྤྱད་དེ་ཅུང་ཟད་བཟི་བའི་མཚམས་
སུ་ད་གཟོད་གཞས་མ་རྣམས་ཀྱིས་གླུ་གར་རོལ་མོ་དཀྲོལ་བའི་འགོ་ཚུགས། དེའི་ཚེ་
པེ་ཏི་རུ་པཱ་ཤི་མུ་མྱོས་བྱེད་ཀྱིས་བཟི་ནས་འདྲེན་བྱེད་ཀྱི་མདུན་དུ་སེམས་མེད་གཟིམ་
ཆུང་འདི་ཡང་གླུ་གར་ལ་རོལ་བ་མཐོང་ནས་མྱོས་བྱེད་དང་འདོད་པའི་དབྱིངས་ལ་
ཚུད་དེ་རང་ཉིད་ཡུལ་ཕྱོགས་གཞན་ནས་ཡོང་བའི་ཕྱོགས་མི་ཡིན་པ་གཏིང་རྗེད་དུ་
སོང་སྟེ་འདི་སྙམ་དུ་བསམས་པར། རྒྱལ་མོ་འདི་གཤིས་རྒྱུད་འཇམ་ཞིང་བརྩེ་བོ་ཆེ་
ལ། རྒྱལ་གཞིས་མངའ་ཐང་ཡང་བདག་ལས་ཆེ་བ། སྐྱེ་གཟུགས་ལང་ཚོ་ཡང་སྲས་
མོ་ཀྲོ་ཧཱ་ལན་ལས་ཀྱང་མཛེས་པ་བཅས་ཀྱི་དགེ་མཚན་ཆེ་ན་ཁོ་བོ་ནི་ཚེ་གང་རྒྱལ་མོ་
འདི་དང་བྲལ་བར་མི་བྱེད་སྙམ།
པེ་ཏི་རུ་པཱ་ཤི་མུ་དང་རྒྱལ་མོ་གཉིས་མྱོས་བྱེད་ལ་སྤྱོད་བཞིན་གླུ་གར་གྱི་
231

༄༅།།མཚན་ཞག་སྟོང་གི་གཏམ་རྒྱུད།
དབྱིངས་སུ་ཚུད་ནས་མུན་རུབ་ན་ཡང་མཚམས་འཇོག་བྱེད་མི་ཉན་པར་རྒྱལ་མོས་
འཁོར་གཡོག་རྣམས་ལ་དཀར་གསལ་སྒྲོན་མེ་སྤར་རྒྱུའི་བཀའ་བཏང་སྟེ་མུ་མཐུད་
ཆང་འཐུང་རྩེད་འཇོའི་གནས་ལ་རོལ། དེ་ལྟར་མཚན་མོའི་ཐུན་གྱི་མཐའ་མར་
སླེབས་པའི་མཚམས་སུ་རྒྱལ་མོས་འཁོར་གཡོག་རྣམས་ལ་པེ་ཏི་རུ་པཱ་ཤི་མུར་མལ་
བཅོ་དགོས་པའི་བཀོད་པ་བཏང་རྗེས་མོ་ཡང་ལུས་གོས་ཀྱང་མ་ཕུད་པར་སྒང་རིལ་
མར་བ་སོའི་ཉལ་ཁྲིའི་ཐོག་འགྱེལ་ནས་སྐྱིད་པོའི་གཉིད་དུ་ཡུར།
པེ་ཏི་རུ་པཱ་ཤི་མུ་རྒྱལ་མོར་ཁྲོས་པ།
ཉིན་གཉིས་པའི་ཞོགས་པ་རྒྱལ་མོས་པེ་ཏི་རུ་པཱ་ཤི་མུར་རྒྱན་གོས་བཟང་པོ་
གཡོགས་རྗེས་ཁོང་གཉིས་པོ་ལག་གདང་སྦྲེལ་ནས་ཞོགས་ཟས་ཟ་བར་བསྐྱོད། ཞོགས་
པའི་བཟའ་བཏུང་ཟིན་མཚམས་འཁོར་གཡོག་རྣམས་ཀྱིས་ཆང་རག་དང་ཤིང་འབྲས་
སྒྲིག་གཤོམ་བྱས་རྗེས་གཞས་མ་རྣམས་ཀྱིས་གླུ་གར་རོལ་མོ་དཀྲོལ། ཁོང་གཉིས་པོ་
ཆང་རག་འཐུང་བཞིན་གླུ་གར་རོལ་མོ་ཉན། དེ་ལྟར་རྟག་ཏུ་བག་མེད་རྩེད་འཇོའི་
གནས་ལ་རོལ་ཏེ་ཉིན་ཞག་བཅུ་ཕྲག་བཞི་འདས་པའི་ཚེ་ན་རྒྱལ་མོས་པེ་ཏི་རུ་པཱ་ཤི་
མུར་ཁྱོད་འདིར་སྐྱིད་དམ། ཡང་ན་ཁྱོད་ཀྱི་ཁུ་བོའི་སྔོ་ཚལ་ཚོང་ཁང་དུ་སྐྱིད་ཅེས་
དྲིས།
པེ་ཏི་རུ་པཱ་ཤི་མུ་ན་རེ། རྒྱལ་མོ་མཁྱེན་ནོ། ། ཨཱ་ལཱ་ཚད་བཙུགས། བདག་གི་
ཁུ་བོ་ནི་སྔོ་ཚལ་འཚོང་མཁན་ཉམ་ཐག་ཅིག་ཡིན་པས། འདིར་ལོས་སྐྱིད་ཅེས་བརྗོད།
གཏམ་དེ་ཐོས་པ་དང་རྒྱལ་མོ་དགོད་ཆེན་པོ་ཤོར་ཞིང་། ཡིད་ལ་དགའ་བདེའི་
232

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ཚོར་བ་དཔག་མེད་སྐྱེས།
ཉིན་ཞིག་པེ་ཏི་རུ་པཱ་ཤི་མུ་གཉིད་ལས་བསད་སྐབས་རྒྱལ་མོ་མཐོང་སར་མེད་
པས་མོ་གང་དུ་སོང་བ་ཡིན་ནམ་ཞེས་ཆིག་ལབ་བརྒྱབ། ཁོ་ནི་ཡིད་ཡུལ་ཡུལ་པོར་
གྱུར་བས་ཡུད་ཙམ་བསྒུགས་ཀྱང་ཡོང་མཁན་མ་བྱུང་བས། ཡར་ལངས་ཏེ་འཚོལ་
བར་སོང་ཡང་ཕོ་བྲང་ནང་བསྡད་མེད་པས། མོ་སྐྱེད་ཚལ་དུ་སོང་བ་མིན་ནམ་སྙམ་
སྟེ་རྟབ་རྟབ་པོར་སྐྱེད་མོས་ཚལ་དུ་སོང་བ་ན། དེ་གའི་ཆུ་རགས་ཀྱི་ཐོག་ཏུ་བྱ་དཀར་
པོ་ཞིག་བབས་ནས་ཡོད་པ་དང་། བྱ་དེའི་འགྲམ་དུ་ལྗོན་ཤིང་གི་སྡོང་པོ་ཆེན་པོ་ཞིག་
ཡོད་པའི་སྟེང་དུ་སྤུ་མདོག་མི་གཅིག་པའི་འདབ་ཆགས་སྣ་ཚོགས་གནས་བཅས་ནས་
ཡོད་པས། ཁོས་ཁུག་ཅིག་ཏུ་ཡིབ་ནས་འཇབ་ལྟ་བྱེད་པའི་ཚེ། སྡོང་སྟེང་ནས་བྱ་
ནག་པོ་ཞིག་རགས་སྟེང་དུ་བབས་ཏེ་བྱ་དཀར་པོ་དེ་དང་འཁྲུག་པ་བརྒྱབ། ཡུད་
ཙམ་སོང་བ་ན་བྱ་དཀར་པོ་དེ་མི་ཡི་གཟུགས་ཅན་དུ་གྱུར། ཁོས་ཞིབ་པར་ལྟ་བའི་
ཚེ་བྱ་དེ་ནི་ལེ་པི་རྒྱལ་མོ་ཡིན་པ་རྟོགས། ཚུལ་དེ་མཐོང་བ་ན་ཁོ་པས་བྱ་ནག་པོ་དེ་
ནི་ངན་སྔགས་ཕོག་པའི་འགྲོ་བ་མི་ཞིག་ཡིན་པ་ཤེས་ལ། རྒྱལ་མོ་རང་ཉིད་བྱ་དཀར་
པོར་སྤྲུལ་བ་དེ་ཡང་བྱ་ནག་པོ་དེའི་ཆེད་དུ་ཡིན་པ་རྟོགས། ཁོ་ནི་ཕྲག་དོག་དང་བྱ་
ནག་དེའི་ལས་དབང་ལ་སྙིང་རྗེའི་བློ་ཅིག་ཅར་དུ་འཕེལ་བས། རྒྱལ་མོར་ཁྲོས་ཏེ་ཁྲོ་
འཚུབ་འཚུབ་ངང་ཕོ་བྲང་དུ་ལོག
ཡུད་ཙམ་སོང་བ་ན་རྒྱལ་མོ་ཕོ་བྲང་དུ་ལོག་རྗེས་ཁོ་ལ་མཛངས་འཕྲུལ་གྱི་རྣམ་
འགྱུར་ཅི་རིགས་ཀྱིས་ངོ་གསོ་བར་བྱས། འོན་ཀྱང་ཁོ་ནི་རྒྱལ་མོར་རབ་ཏུ་ཁྲོས་ཏེ་སྨྲ་
བ་བཅད། རྒྱལ་མོས་ཁྲོས་དོན་བརྟག་པའི་ཚེ་ཁོ་ནི་བདག་གིས་བྱ་ལ་སྤྲུལ་ནས་བྱ་
ནག་པོ་དེ་འཚོལ་བར་སོང་བའི་གསང་དོན་རྟོགས་ཏེ་ཁྲོ་བ་ཤེས་མོད། འོན་ཀྱང་མོས་
བཟོད་སྒོམ་ཆེན་པོས་ལབ་གླེང་གང་ཡང་མ་བྱས། ཕྱིས་པེ་ཏི་རུ་པཱ་ཤི་མུས་མོ་ལ་རྒྱལ་
233

༄༅།།མཚན་ཞག་སྟོང་གི་གཏམ་རྒྱུད།
མོ་ཆེན་པོ་མཁྱེན། བདག་ནི་ཁུ་བོ་མ་ཕྲད་པར་ཉིན་ཞག་བཅུ་ཕྲག་བཞི་ཙམ་སོང་ལ།
ད་ནི་ཁུ་བོ་ཤིན་ཏུ་དྲན་པས་ཁོང་ཐུག་འཕྲད་ལ་འགྲོའོ་ཞེས་བརྗོད།
རྒྱལ་མོ་ན་རེ། དེ་རང་འགྲིགས་ལགས། ཁྱོད་ཁུ་བོ་ཕྲད་པར་སོང་ཞེས་བརྗོད།
པེ་ཏི་རུ་པཱ་ཤི་མུས་ཕོ་བྲང་ནང་གི་མཐོང་ཐོས་གླེང་བ།
པེ་ཏི་རུ་པཱ་ཤི་མུ་རྟ་ལ་བཅིབས་ནས་སྔོ་ཚལ་ཚོང་ཁང་གི་འགྲམ་དུ་སླེབས་པ་
དང་རྒད་པོས་བསུ་བ་བྱས་ཏེ་ཁོ་ལ་འཐམས་ནས་ཁྱོད་ཆོས་ལུགས་ཐ་དད་པ་དེ་དང་
མཉམ་དུ་ཇི་འདྲ་བྱུང་ངམ་ཞེས་དྲིས།
པེ་ཏི་རུ་པཱ་ཤི་མུ་ན་རེ། བདག་བདེ་བར་གནས་ལ་འཚོ་བ་ཡང་སྐྱིད་དོ། །
འོན་ཀྱང་དེ་རིང་ཞོགས་པ་གཉིད་ལས་བསད་སྐབས་མོ་རིག་རྒྱུ་མེད་པས། བདག་
གིས་བཙལ་དུ་འགྲོ་བའི་སྐབས་མཐར་སྐྱེད་ཚལ་ནང་གི་ཆུ་རགས་ཐོག་ནས་མཐོང་
བའི་གནས་ཚུལ་རྣམས་ཇི་བཞིན་དུ་རྒད་པོར་བཤད། རྒད་པོས་ཁྱོད་གཟབ་གྲུང་
གང་ནན་བྱེད་དགོས། ལྗོན་ཤིང་སྡོང་པོ་དེའི་ཐོག་གནས་པའི་འདབ་ཆགས་དེ་དག་
ནི་ཡུལ་ཕྱོགས་གཞན་ནས་ཡོང་བའི་ན་གཞོན་འབའ་ཞིག་ཡིན། དེ་རྣམས་ལ་རྒྱལ་
མོས་ངན་སྔགས་བཏབ་ནས་འདབ་ཆགས་ཀྱི་ལུས་སུ་བསྒྱུར། ཁྱོད་ཀྱིས་རིག་པའི་བྱ་
ནག་པོ་དེ་ནི་མོའི་འཁོར་གཡོག་ཡིན། མོས་ངན་སྔགས་བཏབ་ནས་བྱ་ནག་པོ་དེར་
བསྒྱུར། ཕྱིས་འཁོར་གཡོག་དེ་དྲན་པའི་ཚེ་ན་མོས་བྱ་དཀར་པོ་ཞིག་ལ་སྤྲུལ་ནས་ཐུག་
འཕྲད་བྱེད་པར་འགྲོ་བ་ཡིན། མོའི་གསང་བ་དེ་ཁྱོད་ཀྱིས་རྟོགས་ཡོད་ན་མོས་ཁྱོད་
་འཁོན་འཛིན་བྱེད་སྲིད། འོན་ཀྱང་བདག་གིས་ཁྱོད་སྲུང་བར་བྱེད་པས་མོས་ཁྱོད་
234

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
ལ་གནོད་པ་བྱེད་མི་ནུས། ཁྱོད་སྐྲག་མི་དགོས། བདག་གི་མིང་ལ་ཨབ་ཏུ་ར་ཟེར།
མུ་སི་ལིམ་ཡིན། ད་ཆ་མཐུ་སྔགས་ལ་བྱང་ཆུབ་པ་ཁོ་བོ་ལས་ལྷག་པ་མེད། བདག་
གིས་འགག་རྩའི་དུས་སུ་མ་གཏོགས་མཐུ་སྔགས་ཀྱི་ལས་སྦྱོར་མི་བྱེད། སྔར་ཁོ་བོས་
འདྲེ་མོ་དེས་ངན་སྔགས་བཏབ་པའི་མི་མང་པོ་སྐྱོབ་མྱོང་བ་ཡིན། མོས་བདག་གི་ཁ་
གཏད་མི་ཆོག་པས་བདག་ལ་ཤིན་ཏུ་སྐྲག གྲོང་ནང་གི་སྔགས་པ་ཐམས་ཅད་མོ་ལ་
དད་པའི་མེ་དད་ཆོས་པ་འབའ་ཞིག་ཡིན། ཁོ་པ་ཚོས་བདག་ལ་བག་ཟོན་བྱེད། མོས་
དོ་ནུབ་ཁྱོད་ལ་འཚེ་སྲིད། ཕྱི་ཉིན་ཁྱོད་འདིར་ཡོང་ནས་མོའི་མདང་ནུབ་ཀྱི་བྱེད་
ལུགས་རྣམས་བདག་ལ་ཤོད། བདག་གིས་ཁྱོད་ལ་མོའི་གཡོ་ཇུས་ལྡོག་ཐབས་སློབ་
ཅེས་བརྗོད།
རྒྱལ་མོའི་གཡོ་ཇུས།
པེ་ཏི་རུ་པཱ་ཤི་མུས་རྒད་པོའི་མངགས་གཏམ་སེམས་ལ་བཞག་ནས་ཕོ་བྲང་དུ་
ལོག རྒྱལ་མོས་ཁོ་པ་བསྒུགས་ནས་བསྡད་ཡོད་པས། ཁོ་ལོག་ཡོང་བ་མཐོང་མ་ཐག་
སྤྲོ་བ་ཆེན་པོས་བསུ་བ་བྱས་ཏེ་མཛངས་འཕྲུལ་གྱི་རྣམ་འགྱུར་ཅི་རིགས་བསྟན་ནས་
རང་གི་འགྲམ་དུ་བཞག་རྗེས་བཟའ་བཏུང་གི་བྱེ་བྲག་སྣ་ཚོགས་བཤམས་ནས་མཉམ་
དུ་སྤྱད། དེ་ནས་ཁ་བཀྲུ་ལག་བཤལ་བྱས་ཏེ་གཡོག་རྣམས་ཀྱིས་ཆང་རག་དང་ཤིང་
འབྲས་བསྒྲིགས་པ་ན། ཁོང་གཉིས་པོ་ཕན་ཚུན་མྱོས་བྱེད་ཀྱི་བཏུང་བ་དྲངས་རེས་
བྱས་ཏེ་མུན་གཏིང་རུབ་ཀྱི་བར་མྱོས་བྱེད་བག་མེད་དུ་སྤྱད་ནས་པེ་ཏི་རུ་པཱ་ཤི་མུ་རབ་
ཏུ་བཟི་བའི་མཚམས་སུ་རྒྱལ་མོ་དེས་ཁོ་ལ་བདག་གིས་ཨཱ་ལཱ་ཚད་ལ་བཙུགས་ནས་
235

༄༅།།མཚན་ཞག་སྟོང་གི་གཏམ་རྒྱུད།
ཁྱོད་ལ་གཏམ་ཞིག་འདྲི་རྒྱུ་ཡིན་ན་ཁྱོད་ཀྱིས་དྲང་པོ་ཤོད་དམ་ཞེས་དྲིས།
པེ་ཏི་རུ་པཱ་ཤི་མུ་ཆང་རག་གིས་བཟི་ནས་འདྲེན་བྱེད་ཟུང་ཡང་གདང་འཛུམ་མ་
ཐུབ་པར་རྒྱལ་མོ་མཁྱེན་ནོ། ། བདག་གིས་དྲང་པོར་ཤོད་སྲིད་ཅེས་བརྗོད།
རྒྱལ་མོ་ན་རེ། ཁྱོད་སྐྱེད་མོས་ཚལ་དུ་བདག་འཚོལ་བར་ཡོང་སྐབས་བདག་
བྱ་དཀར་པོ་ཞིག་ཏུ་སྤྲུལ་ནས་བྱ་ནག་པོ་དེ་དང་མཉམ་དུ་གནས་པ་ཁྱོད་ཀྱིས་
རིག དོན་དེ་བདག་གིས་ཁྱོད་ལ་གསལ་བར་ཤོད། བྱ་ནག་པོ་དེ་སྔར་བདག་གི་
འཁོར་གཡོག་ཡིན། བདག་ནི་ཁོ་ལ་རབ་ཏུ་ཆགས། འོན་ཀྱང་གཡོག་དེས་བདག་
ལན་གཅིག་ཁྲོ་བར་བཅུག་པས་བདག་གིས་ཁོ་ལ་ངན་སྔགས་བཏབ་ནས་བྱ་ལུས་སུ་
བསྒྱུར། སྔར་སོང་གི་བྱ་བ་དྲན་པའི་ཡུལ་དུ་ཤར་ནས་འགོག་མི་ཐུབ་པའི་སྐབས་སུ་
བདག་གིས་བྱ་དཀར་པོ་དེར་སྤྲུལ་ནས་ཁོ་ཐུག་འཕྲད་བྱེད་པར་འགྲོ་བ་ཡིན། དོན་དེ་
ཁྱོད་ཀྱིས་རྟོགས་རྗེས་ཁྱོད་བདག་ལ་ཁྲོ་བ་ཁོ་མོས་རྟོགས། འོད་སྣང་དང༌། མེ་དང༌།
གྲིབ་མ་དང་། ཚད་པ་དང་བཅས་དཔང་དུ་བཙུགས་ནས་བརྗོད་ན། ཁོ་མོའི་ལུས་
སེམས་གཉིས་ཀ་ཁྱོད་ལ་ཤིན་ཏུ་ཆགས། ཁྱོད་ནི་འཇིག་རྟེན་འདི་ཐོག་བདག་ལ་བདེ་
བ་སྦྱིན་པའི་གཏེར་ཆེན་ཡིན་ནོ་ཞེས་བརྗོད།
པེ་ཏི་རུ་པཱ་ཤི་མུ་ན་རེ། བདག་ཁྱོད་ལ་ཁྲོ་བའི་རྒྱུ་རྐྱེན་འདི་རང་ལས་གཞན་
གང་ཡང་མ་མཆིས།
རྒྱལ་མོ་དེ་ཁོ་ལ་ཤིན་ཏུ་བརྩེ་བར་གྱུར་ནས་ཕན་ཚུན་ཡུད་ཙམ་འཕྲོས་མོལ་
བྱས་རྗེས་གོས་ཕུད་ནས་མལ་དུ་ཞུགས། མཚན་མོ་ནམ་ཕྱེད་མཚམས་སུ་མོས་གསང་
སྟབས་ཀྱིས་མལ་ལས་ལངས་པའི་ཚེ་ན་པེ་ཏི་རུ་པཱ་ཤི་མུ་གཉིད་ལས་བསད་པས།
ཁོས་གཉིད་དུ་ལོག་པའི་ཚུལ་གྱིས་མོའི་སྤྱོད་པར་ལྐོག་ལྟ་བྱེད་པའི་ཚེ་མོས་ཁུག་མ་
དམར་པོ་ཞིག་ལས་རྫས་ཕྱེ་དམར་པོ་ཞིག་བཏོན་པ་ས་ཐོག་ཏུ་བསྟོར་སོང་བས། དེ་
236

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
མར་ཆུ་བོ་ལང་ལོང་དུ་རྒྱུག་པའི་ཆུ་ཡུར་ཞིག་ཐོན། དེ་མུར་མོས་སོ་བ་སྦར་མོ་གང་
བཏོན་པ་ས་ལ་བཏབ་རྗེས་ཆུ་དྲང་སོང་བས། སོ་བ་སྐྱེས་ཏེ་མེ་ཏོག་ཤར་བ་དང་སྙེ་
མའི་ཕོན་པོ་བཏགས། མོས་སྙེ་མ་རྣམས་བཏོགས་ཏེ་ཞིབ་མོར་བཏགས་རྗེས་གྲོ་ཕྱེ་
རྣམས་བསྡུས་ནས་མལ་དུ་ཞུགས་ཏེ་ཕྱི་ཉིན་ཞོགས་པ་བར་གཉིད་དུ་ལོག
རྒད་པོས་པེ་ཏི་རུ་པཱ་ཤི་མུ་བསྐྱབས་པ།
ཕྱི་ཉིན་ཞོགས་པ་པེ་ཏི་རུ་པཱ་ཤི་མུ་གཉིད་ལས་བསད་པ་དང་ཁ་ངོ་བཀྲུས་
ནས་རྒྱལ་མོའི་གནང་བ་ཐོབ་མཚམས་སྔོ་ཚལ་འཚོང་མཁན་རྒད་པོའི་སར་བསྐྱོད་
དེ་གདང་ནུབ་གང་མཐོང་བའི་གནས་ཚུལ་རྣམས་ཁོ་ལ་གླེང༌། གཏམ་དེ་ཐོས་པ་
དང་རྒད་པོ་དགོད་ཆེན་པོ་ཤོར་ནས་སྨྲས་པར། ཨཱ་ལཱ་ཚད་བཙུགས། ཆོས་ལུགས་
ཐ་དད་ཀྱི་འདྲེ་མོ་དེས་ཁྱོད་ལ་མགོ་སྐོར་བཏང་བ་རེད། ཁྱོད་སྐྲག་དགོས་དོན་མེད།
ཅེས་བརྗོད་ནས་ཁོ་ལ་གྲོ་ཕྱེ་རྒྱ་མ་གང་བསྐུར་ཏེ་མོས་གྲོ་ཕྱེ་འདིས་ཅི་བྱེད་ཅེས་ཁྱོད་
ལ་འདྲི་སྲིད་པས། ཁྱོད་ཀྱིས་འདི་ནི་བདག་གི་དགའ་བའི་ཟས་ཡིན་ཞེས་བརྗོད་
ནས་འགམས། གལ་ཏེ་མོས་རང་གི་གྲོ་ཕྱེ་བཏོན་ནས་ཁྱོད་ལ་ཟ་བར་བཅུག་ཚེ་ཁྱོད་
ཀྱིས་ཟོལ་གྱིས་སྤྱོད་ཁུལ་ལས་ལྐོག་ཏུ་རང་གི་གྲོ་ཕྱེ་ཟ་བ་ལས་མོའི་གྲོ་ཕྱེ་ཟ་བ་ལྟ་ཅི་
ཕྲན་བུ་ཙམ་ཡང་ཁ་ནང་དུ་འགྲོ་མི་རུང་། དེ་ལས་ལྡོག་ན་མོས་ཁྱོད་ལ་ངན་སྔགས་
བཏབ་ནས་ཁྱོད་མོ་ཡིས་གང་འདོད་པའི་དུད་འགྲོའི་ལུས་སུ་སྒྱུར་སྲིད། མོའི་གྲོ་ཕྱེ་
དེ་མ་བཟས་ན་མོ་ཡི་ངན་སྔགས་ཀྱིས་ཁྱོད་ལ་ཚུགས་མི་ཐུབ་པས། དེའི་དུས་སུ་མོ་
ངོ་ཚ་ཁ་སྐྱེངས་བྱུང་ནས་ཁོ་མོས་ཁྱོད་ལ་ཀུ་རེ་བྱས་པ་ཡིན། ཞེས་བརྗོད་ནས་ཁྱོད་
237

༄༅།།མཚན་ཞག་སྟོང་གི་གཏམ་རྒྱུད།
ལ་བརྩེ་བ་དང་ཆགས་པའི་རྣམས་འགྱུར་སྣ་ཚོགས་སྟོན་སྲིད་མོད། འོན་ཀྱང་དེ་ནི་
ཁྱོད་རྫུན་གྱིས་བསླུ་བ་ཡིན་ན། སྐབས་དེར་ཁྱོད་ཀྱིས་ཀྱང་ཟོལ་གྱིས་བརྩེ་བ་ཆེ་བའི་
གཏམ་གྱིས་བསླུས་ཏེ་མོ་ལ་ཁྱོད་ཀྱི་གྲོ་ཕྱེ་འདིའི་བྲོ་བ་ལྟ་བར་བཅུག མོས་ཁྱོད་ཀྱི་
གྲོ་ཕྱེ་བཟའ་བའམ་ཡང་ན་ཕྲན་བུ་ཙམ་ཁོག་ཏུ་བཏང་ཚེ་དེ་མར་ཁྱོད་ཀྱིས་རང་གི་
སྦར་མོའི་ནང་ཆུ་ཕྲན་བུ་བླུགས་རྗེས་དེ་མོ་ཡི་ངོ་ལ་བསྟོར་ནས་ཁྱོད་ཀྱིས་མོ་དུད་འགྲོ་
གང་ཞིག་གི་ལུས་སུ་སྒྱུར་འདོད་པ་དེ་ངག་ནས་བརྗོད་ཉིད་རྒྱལ་མོ་ནི་དེ་གའི་ལུས་སུ་
འགྱུར་འགྲོ་བ་ཡིན། དེ་ལྟར་ཁྱོད་མོའི་ལག་ནས་ཐར་རྗེས་འཕྲལ་དུ་འདིར་ལོག་ནས་
ཤོག ཁོ་བོས་ཁྱོད་ལ་ད་དུང་ཐབས་གཞན་འདོན་དགོས་པ་ཡིན་ཞེས་བརྗོད།
རྒྱལ་མོ་དྲེའུ་མོའི་ལུས་སུ་བཏང་བ།
པེ་ཏི་རུ་པཱ་ཤི་མུས་རྒད་པོའི་ངག་བཀོད་རྣམས་སེམས་ལ་བཅངས་ནས་ཕོ་བྲང་
དུ་ལོག །ཁོ་མཐོང་བ་དང་དེ་མར་རྒྱལ་མོས་སྟན་ལས་ལངས་ཏེ་འཛུམ་གྱིས་བསུས་ཏེ་
བདག་གི་བརྩེ་བའི་ཟླ་བོ། ཁོ་མོ་ནི་ཁྱོད་ཤིན་ཏུ་དྲན་པ་བྱུང་ཞེས་བརྗོད།
པེ་ཏི་རུ་པཱ་ཤི་མུ་ན་རེ། ཁུ་བོས་བདག་ལ་ཟས་ཞིམ་པོ་གྲོ་ཕྱེ་བྱིན་བྱུང༌།
རྒྱལ་མོ་ན་རེ། ང་ཅག་ལ་གྲོ་ཕྱེ་འདི་ལས་ཞིམ་པ་ཡོད་དོ ༎ ཞེས་བརྗོད་ནས་
དེ་མར་པེ་ཏི་རུ་པཱ་ཤི་མུས་ཁུར་བའི་གྲོ་ཕྱེ་དེ་སྡེར་མ་ཞིག་གི་ནང་དུ་བླུགས་པ་དང་།
སྡེར་མ་གཞན་ཞིག་གི་ནང་རང་གི་གྲོ་ཕྱེ་དེ་བླུགས་རྗེས་ཁོའི་མདུན་དུ་བསྒྲིགས་ནས་
ཁྱོད་གྲོ་ཕྱེ་འདི་བཞེས་དང༌།། ཁྱོད་ཀྱི་གྲོ་ཕྱེ་ལས་ལེགས་པ་ཡོད་ཅེས་བརྗོད།
པེ་ཏི་རུ་པཱ་ཤི་མུས་མགོ་བོ་དུད་དེ་མོའི་གྲོ་ཕྱེ་ཟ་ཁུལ་བྱས། མོས་པེ་ཏི་རུ་པཱ་ཤི་
238

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
མུས་གྲོ་ཕྱེ་བཟས་པ་མཐོང་བ་དང་དེ་མར་ཁོ་ཡི་ངོ་ལ་ཆུ་བསྟོར་ནས་སྐྱེ་བོ་འཇུངས་
པ་ཅན་ཁྱོད་དྲེའུ་ཞར་བ་ཞིག་གི་ལུས་སུ་གྱུར་ཅིག་ཅེས་བརྗོད། འོན་ཀྱང་བསམ་ཡུལ་
ལས་འདས་པ་ཞིག་ལ་མོའི་ངན་སྔགས་ལམ་དུ་མ་སོང་བར་པེ་ཏི་རུ་པཱ་ཤི་མུ་དྲེའུའི་
ལུས་སུ་མ་གྱུར་བར་སྔར་མུས་བཞིན་མི་ཡི་ལུས་རྟེན་དུ་གནས། ཚུལ་དེ་མཐོང་བས་
མོས་ཁོ་ཡི་འགྲམ་དུ་སོང་ནས་ཁོའི་དཔྲལ་བར་འོ་སྦྱར་ནས་བདག་གི་བརྩེ་བའི་ཟླ་
གྲོགས། བདག་གིས་ཁྱོད་ལ་ཀུ་རེ་བྱས་པ་ཡིན་ཞེས་བརྗོད།
པེ་ཏི་རུ་པཱ་ཤི་མུ་ན་རེ། བདག་གི་རྗེ་མོ་མཁྱེན། ཨཱ་ལཱ་ཚད་བཙུགས། བདག་
ནི་ཁྱེད་ལ་འཁང་བའི་བློ་ཤར་བ་ཅི་ལ་སྲིད། ཁྱེད་བདག་ལ་བརྩེ་བ་ཁོ་བོས་གསལ་
པར་རྟོགས་ན། ད་ནི་ཁྱེད་བདག་གི་གྲོ་ཕྱེ་འདིའི་བྲོ་བ་ལེགས་ཉེས་གཟིགས་དང་ཞེས་
བརྗོད།
རྒྱལ་མོ་དེ་ནི་བློ་ལ་དོགས་པའི་གཡའ་ཙམ་མ་བྱུང་བར་གྲོ་ཕྱེ་ཁ་གང་བཟས་པ་
དང་བློ་འཚབ། དེའི་དུས་སུ་པེ་ཏི་རུ་པཱ་ཤི་མུས་འགྱིངས་ཉམས་དང་བཅས་ཏེ་རང་
གི་སྦར་མོའི་ནང་ཆུ་བླུགས་ཏེ་མོ་ཡི་ངོ་ལ་བསྟོར་རྗེས་སྲེད་ལྡན་ཁྱོད་ཡུལ་ཙེར་ཛུར་
ནས་ཐོན་པའི་དྲེའུ་མོ་ཞིག་ལ་གྱུར་ཅིག་ཅེས་བརྗོད།
རྒྱལ་མོ་དེ་སྐད་གཅིག་ལ་དྲེའུ་མོ་ཞིག་ཏུ་གྱུར་བས། མོས་རང་གི་ལུས་ལ་ལྟ་
བཞིན་མཆི་མ་ཤོར། པེ་ཏི་རུ་པཱ་ཤི་མུས་དྲེའུར་མཐུར་འགོ་གཡོགས་རྩིས་བྱས་ཀྱང་
དྲེའུས་མ་བསྟན་པས་བྱ་ཐབས་མ་བྱུང་བར་རྒད་པོའི་སར་བསྐྱོད་ནས་གནས་ཚུལ་
རྣམ་བཤད། རྒད་པོས་ཁོ་ལ་མཐུར་འགོ་ཞིག་སྤྲད་ནས་ཁྱོད་མཐུར་འགོ་འདི་མོ་ལ་
གཡོགས་པར་གྱིས་ཞེས་བརྗོད།
པེ་ཏི་རུ་པཱ་ཤི་མུས་མཐུར་འགོ་ཁྱེར་ནས་ཕོ་བྲང་དུ་སོང་བ་ན། མོས་ཁོ་མཐོང་
བ་དང་འདྲོག་འཚུབ་མེད་པར་ཞི་ཞིང་དུལ་བའི་ངང་སླེབས་བྱུང་བས་པེ་ཏི་རུ་པཱ་
239

༄༅།།མཚན་ཞག་སྟོང་གི་གཏམ་རྒྱུད།
ཤི་མུས་མཐུར་འགོ་གཡོགས་ཏེ་དྲེའུར་བཅིབས་ནས་རྒད་པོ་ཨབ་ཏུ་རའི་ཚོང་ཁང་
དུ་བསྐྱོད། རྒད་པོས་མཐོང་བ་དང་དྲེའུ་དེའི་འགྲམ་དུ་སོང་ནས་སྐྱེ་བོ་སྡིག་ཏོ་ཅན་
ཁྱོད། ལས་འབྲས་ཀྱི་རྣམ་སྨིན་རང་ཐོག་ཏུ་འཁོར་བ་རེད་ཅེས་བསྡིགས། དེ་ནས་
པེ་ཏི་རུ་པཱ་ཤི་མུར་སྨྲས་པར། ད་ནི་བུ་ཁྱོད་གྲོང་ཁྱེར་འདིར་སྡོད་པའི་དགོས་པ་མ་
མཆིས་གཤིས། དྲེའུ་འདི་བཞོན་ནས་གང་འདོད་སར་སོང་ཞིག སླད་གཟབ་གྲུང་
གང་ནན་གྱིས་ལ་མཐུར་ཐག་གཞན་ལ་སྤྲོད་མི་རུང་ཞེས་གདམས།
པེ་ཏི་རུ་པཱ་ཤི་མུས་རྒད་པོར་ཐུགས་རྗེ་ཆེ་ཞུས་རྗེས་དྲེའུ་བཞོན་ཏེ་བསྐྱོད། ཉིན་
གསུམ་པར་གྲོང་རྡལ་ཞིག་ཏུ་སླེབས་པ་ན་ལམ་བར་དུ་བག་དྲོ་བའི་རྒད་པོ་ཞིག་ཕྲད་
པ་དེས་ཁོ་ལ་བུ་ཁྱོད་གང་ནས་ཡོང་བ་ཡིན་ནམ་ཞེས་དྲིས།
པེ་ཏི་རུ་པཱ་ཤི་མུ་ན་རེ། བདག་ནི་ངན་སྔགས་གྲོང་ནས་ཡོང་བ་ཡིན།
རྒད་པོ་ན་རེ། དོ་ནུབ་ཁྱོད་བདག་གི་ཁྱིམ་དུ་མགྲོན་དུ་སྡོད།
རྒད་པོའི་གདན་ཞུ་ལྟར་པེ་ཏི་རུ་པཱ་ཤི་མུས་རྒད་པོ་དང་མཉམ་དུ་སོང་། ལམ་
བར་དུ་རྒན་མོ་ཞིག་གིས་ཁོའི་བཞོན་པ་དྲེའུ་མོ་དེ་མཐོང་བ་དང་ངུ་བཞིན་དུ་སྨྲས་
པར། ཨཱ་ལཱ་མཁྱེན་ནོ། དྲེའུ་འདི་ནི་བདག་གི་བུའི་བཞོན་དྲེལ་ཤི་སོང་བ་དེ་དང་
ཤིན་ཏུ་འདྲ་བས། ཁོ་མོ་ཡིད་ལྷག་པར་དུ་སྐྱོ། བུ་ཁྱེད་ཀྱི་དྲེའུ་འདི་བདག་ལ་ཚོང་
བར་ཞུ་ཞེས་བརྗོད།
པེ་ཏི་རུ་པཱ་ཤི་མུ་ན་རེ། ཨཱ་ལཱ་ཚད་བཙུགས། བདག་གི་དྲེའུ་འདི་ཚོང་བ་མ་
ཡིན།
རྒན་མོ་ན་རེ། ཁྱེད་འདི་ལྟར་གསུང་བར་མ་མཛོད། ཨཱ་ལཱ་ཚད་བཙུགས། དྲེའུ་
འདི་བདག་ལ་མ་བཙོངས་ན་ཁོ་མོའི་བུ་འཆི་རྒྱུ་ཉག་གཅིག་ཡིན་ནོ།། ཞེས་ཨུ་ཚུགས་
བརྒྱབ་སྟེ་ཁོ་གཏོང་བར་མི་ཉན་པར་འཁྲས་ཏེ་བསྡད།
240

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད
པེ་ཏི་རུ་པཱ་ཤི་མུ་བྱ་ཐབས་ཟད་དེ་རྒན་མོ་འདི་ལ་དྲེའུ་ཉོ་བྱེད་ཀྱི་ལག་དངུལ་
མང་པོ་ཡོད་མི་སྲིད་སྙམ་ནས་ཁྱོད་ཀྱིས་གསེར་ཊམ་སྟོང་གཅིག་སྤྲད་ན་དྲེའུ་ཚོང་
ཞེས་བརྗོད། གཏམ་དེ་ཐོས་པ་དང་དེ་མར་རྒན་མོས་དངུལ་ཁུག་ནས་གསེར་ཊམ་
སྟོང་ཕྲག་གཅིག་བཏོན་ཏེ་དྲེའུ་ཉོ་རྩིས་བྱེད་པའི་ཚེ་པེ་ཏི་རུ་པཱ་ཤི་མུ་ཧང་སང་བར་
གྱུར་ཏེ་ཁོ་བོས་རྒན་མོ་ཁྱེད་ལ་ཀུ་རེ་བྱས་པ་ལས་དྲེའུ་འདི་གཏན་ནས་ཚོང་བ་མ་
ཡིན་ཞེས་བརྗོད།
སྐབས་དེར་རྒད་པོ་བག་དྲོ་དེ་ཁོང་གཉིས་པོའི་འགྲམ་དུ་ཚོང་གཏམ་ཉན་ནས་
བསྡད་ཡོད་པས། པེ་ཏི་རུ་པཱ་ཤི་མུའི་གཏམ་དེ་ཐོས་པ་དང་རྒད་པོས་ཁོ་ལ། བུ་ཁྱོད་
ཉོན་ཅིག ང་ཅག་གི་གྲོང་ཁྱེར་འདིར་རྫུན་ཤོད་པའི་སྲོལ་མེད། གལ་ཏེ་རྫུན་ཤོད་པ་
བྱུང་ན་དེ་ཁྲིམས་ཀྱིས་ཚར་གཅོད་པ་ཡིན་ཞེས་དྲན་སྐུལ་བྱས།
པེ་ཏི་རུ་པཱ་ཤི་མུ་གཡོ་འོག་ཏུ་ཚུད་པ།
རྒད་པོའི་དྲན་སྐུལ་གྱི་གཏམ་དེ་ཐོས་པ་དང་པེ་ཏི་རུ་པཱ་ཤི་མུས་བཞོན་པ་ལས་
བབས་ཏེ་དྲེའུ་རྒན་མོར་སྤྲད། རྒན་མོས་དྲེའུ་བླངས་ནས་མཐུར་འགོ་བཤུས་རྗེས་
དྲེའུའི་ལུས་ཐོག་ཏུ་ཆུ་བསྟོར་ཏེ་ངན་སྔགས་བཟླས་ནས་སྨྲས་པར། བདག་གི་བུ་མོ།
ཁྱོད་ལུས་ངན་འདི་ལས་གྲོལ་ཏེ་སྔར་གྱི་ལུས་སུ་གྱུར་ཅིག་ཅེས་བརྗོད་མ་ཐག་དྲེའུ་
དེས་ལུས་སིག་ཙམ་བྱས་ཉིད་སྐད་ཅིག་ལ་སྔར་གྱི་མི་ཡི་ལུས་རྟེན་དེ་རང་ལ་གྱུར་ནས་
མ་སྨད་གཉིས་གཅིག་གིས་གཅིག་ལ་འཐམས་ནས་སྤྲོ་བ་བརྟས།
པེ་ཏི་རུ་པཱ་ཤི་མུས་རྒན་མོ་དེ་རྒྱལ་མོ་ལེ་པིའི་མ་ཡིན་པ་ད་གཟོད་ཤེས་ཏེ་རང་
241

ཉིད་གཡོ་འོག་ཏུ་ཚུད་པ་རྟོགས་ནས་བྲོས་རྩིས་བྱས་པ་ན། རྒན་མོས་ཤུ་བརྡ་ཞིག་
བཏང་ཉིད་དེའུ་འབུར་གྱི་གཏོད་དང་མཉམ་པའི་འདྲེ་གདུག་པ་ཅན་ཞིག་དེར་
སླེབས། པེ་ཏི་རུ་པཱ་ཤི་མུ་འཇིགས་ནས་བླ་ཆད་པ་ལྟ་བུར་གྱུར།
རྒན་མོ་མ་སྨད་གཉིས་འདྲེ་ངན་དེའི་རྒྱབ་ཏུ་བཞོན་པ་དང༌། པེ་ཏི་རུ་པཱ་ཤི་
མུ་མདུན་དུ་ཁུར་ནས་ནམ་མཁར་འཕུར་ཏེ་ཡུད་ཙམ་ཞིག་ལ་ངན་སྔགས་གྲོང་ཁྱེར་
གྱི་རྒྱལ་མོའི་ཕོ་བྲང་དུ་བསྐྱལ། ལེ་པི་རྒྱལ་མོ་ཁྲི་ཐོག་ཏུ་བསྡད་ནས་པེ་ཏི་རུ་པཱ་ཤི་
མུར་མི་ངན་ཁྱོད་འདིར་ཟས་གོས་ཀྱི་ལོངས་སྤྱོད་ཐོགས་པ་མེད་པ་བྱས་ནས་རང་གི་
དམིགས་ཡུལ་བསྒྲུབས། ད་ནི་ཁྱོད་དང་སྔོ་ཚལ་འཚོང་མཁན་རྒད་པོ་གཉིས་ཁོ་མོའི་
མཐུ་རྩལ་ལ་ལྟ་བའི་དུས་ལ་བབས། བདག་གིས་ཁོ་པ་བྱམས་དང་བརྩེ་བ་ཆེན་པོས་
བསྐྱངས་ན་ཡང་ཁོས་ཇ་ལན་ཆུ་མཇལ་གྱིས་ལྐོག་ཏུ་བདག་ལ་འཚེ་བར་བྱས། བབར་
དུ་ཁོ་པས་ཇུས་ངན་མ་བཏོན་ན་ཁྱོད་ཀྱི་རེ་བ་ཇི་ལྟར་འགྲུབ། ཅེས་བརྗོད་མུར་ཁོའི་
ལུས་ཐོག་ཏུ་ཆུ་བསྟོར་ནས་ཁྱོད་བྱ་དངོས་ངན་ཞིག་གི་ལུས་སུ་གྱུར་ཅིག་ཅེས་བརྗོད།
མོས་ངན་སྔགས་བཏབ་མ་ཐག་པེ་ཏི་རུ་པཱ་ཤི་མུ་བྱ་ཤིན་ཏུ་མི་སྡུག་པ་ཞིག་གི་
ལུས་སུ་གྱུར་བས། མོས་རླུང་ཙི་དོག་པོ་ཞིག་གི་ནང་ལྟོ་བཀག་ཆུ་བཀག་བཏང་ནས་
བཅུག འོན་ཀྱང་ཕོ་བྲང་ནང་གཡོག་མོ་སེམས་བཟང་ཅན་ཞིག་ཡོད་པ་དེས་རྒྱལ་
མོའི་ལྐོག་ཏུ་བྱ་དེ་ལ་ཟས་དང་སྐོམ་བྱིན། ཉིན་ཞིག་གཡོག་མོ་དེས་རྒྱལ་མོའི་ལྐོག་ཏུ་
སྔོ་ཚལ་ཚོང་ཁང་དུ་གནས་ཚུལ་སྐྱེལ་བར་སོང་ནས་རྒད་པོ་ཨབ་ཏུ་ར་ལ་སྨྲས་པར།
ལི་པེ་རྒྱལ་མོས་ཁྱོད་ཀྱི་ཚ་བོ་ཉམས་ཉེས་གཏོང་བའི་གྲབས་བྱེད་འདུག་ཅེས་བརྗོད།
རྒད་པོ་ནི་གཡོག་མོའི་སྤྱོད་ཚུལ་ལ་ཡི་རང་བར་གྱུར་ནས་སྨྲས་པར། བདག་
གིས་མོའི་རྒྱལ་སྲིད་བརླགས་ནས་ཁྱོད་ལ་གཏོད་རྒྱུ་ཡིན་ཞེས་བརྗོད།
242

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
རྒྱ་མཚོའི་སེ་འབྲུ་མེ་ཏོག་གིས་ངན་སྔགས་གྲོང་ཁྱེར་དུ་དཔུང་འཇུག་བྱས་ནས་
པེ་ཏི་རུ་པཱ་ཤི་མུ་བསྐྱབས་པ།
རྒད་པོ་ཨབ་ཏུ་ར་ཡིས་ཤུ་བརྡ་ཞིག་བཏང་བ་དང་དེ་མར་འདབ་ཤོག་བཞི་ལྡན་
གྱི་འདྲེ་ཞིག་སླེབས། རྒད་པོས་དེ་ལ་ཁྱོད་བུ་མོ་འདི་རྒྱ་མཚོའི་སེ་འབྲུ་མེ་ཏོག་དང་
ཁོང་གི་མ་ཕྱེ་ལེབ་ཁྲ་ཁྲ་བཞུགས་པའི་གྲོང་དུ་སྐྱེལ་བར་སོང་། ཁོང་མ་སྨད་གཉིས་
ནི་འཇིག་རྟེན་ཐོག་སྔགས་ཀྱི་ལས་སྦྱོར་མཁས་ཤོས་དེ་རེད་ཅེས་བརྗོད་པ་དང༌། དེ་
མུར་གཞོན་ནུ་མ་དེ་ལ་ཁྱོད་ཀྱིས་ཁོང་མ་སྨད་གཉིས་ལ་པེ་ཏི་རུ་པཱ་ཤི་མུ་ལི་པེ་རྒྱལ་
མོས་བཟུང་ནས་བཙོན་དུ་བཅུག་ཚུལ་ཤོད་ཅིག་བརྗོད།
འདྲེ་དེས་གཞོན་ནུ་མ་ཁུར་ནས་འཕུར་སོང་བས་ཡུད་ཙམ་ཞིག་ལ་འགྲོ་བའི་
ཡུལ་དུ་སླེབས་ནས་རྒྱ་མཚོའི་སེ་འབྲུ་མེ་ཏོག་གི་ཕོ་བྲང་ཡང་སྟེང་དུ་བབས། གཞོན་
ནུ་མས་ཐོག་སྐས་ལས་བབས་ཏེ་རྒྱ་མཚོའི་སེ་འབྲུ་མེ་ཏོག་གི་གཟིམ་ཆུང་དུ་བསྐྱོད་
ནས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་པེ་ཏི་རུ་པཱ་ཤི་མུར་བར་ཆད་བྱུང་ཚུལ་
རྣམས་ཞིབ་ཅིང་ཕྲ་བ་གླེང་། གནས་ཚུལ་རྣམས་ཐོས་རྗེས་རྒྱ་མཚོའི་སེ་འབྲུ་མེ་ཏོག་
ནི་གཞོན་ནུ་མ་དེ་ལ་ཡིད་མགུ་བར་གྱུར་ནས་མོ་ལ་ཤིན་ཏུ་གུས། དེ་ནས་རྒྱ་མཚོའི་
སེ་འབྲུ་མེ་ཏོག་གིས་རང་རྒྱུད་ཉེ་དུ་སྤུན་མཆེད་རྣམས་དང་ཞི་དྲག་བློན་པོའི་ཚོགས་
ལ་རྒྱལ་པོ་པེ་ཏི་རུ་པཱ་ཤི་མུ་འཚོ་བཞུགས་ཀྱི་གཏམ་བཟང་བརྗོད་པས་ཐམས་ཅད་སྤྲོ་
བ་རབ་ཏུ་བརྟས།
རྒྱ་མཚོའི་སེ་འབྲུ་མེ་ཏོག་དང་སྐྱེད་མ་ཕྱེ་ལེབ་ཁྲ་ཁྲ། གཅེན་པོ་ཟཱ་ལི་ཧཱ་གསུམ་
243

༄༅།།མཚན་ཞག་སྟོང་གི་གཏམ་རྒྱུད།
གྲོས་ནས་ལྷ་དམག་དང་མཚོ་དམག་ཐམས་ཅད་བསྐུལ། སྔར་རྒྱལ་པོ་སེ་མན་དྷར་
འཛིན་བཟུང་བྱས་རྗེས་དེའི་རྒྱལ་གཞིས་བཟུང་ནས་ལྷ་དམག་དང་མཚོ་དམག་ཐམས་
ཅད་རང་འོག་ཏུ་འདུས་ནས་ཡོད་པས། དེ་རྣམས་བསྐུལ་ཏེ་ངན་སྔགས་གྲོང་ཁྱེར་
ལ་དཔུང་འཇུག་བྱས། ཡུད་ཙམ་ཞིག་ལ་གྲོང་ཁྱེར་དེར་སླེབས་ནས་ཕོ་བྲང་ཕྱི་ནང་
ཐམས་ཅད་དབང་དུ་བསྡུས། དེར་ཡོད་ཆོས་ལུགས་ཐ་དད་ཀྱི་སྐྱེ་བོ་གདུག་པ་ཅན་
ཡོད་དོ་ཅོག་སྐད་གཅིག་ལ་བཅོམ། རྒྱལ་མཚོའི་སེ་འབྲུ་མེ་ཏོག་གིས་ད་གཟོད་གཞོན་
ནུ་མ་དེར་པེ་ཏི་རུ་པཱ་ཤི་མུ་གང་དུ་ཡོད་ཅེས་དྲིས།
གཞོན་ནུ་མ་དེས་རླུང་ཙི་ཞིག་ཁུར་ཡོང་ནས་འདི་ནང་གི་བྱ་དེ་ནི་ཁྱེད་ཀྱི་སྲས་
པེ་ཏི་རུ་པཱ་ཤི་མུ་ཡིན་ནོ་ཞེས་བརྗོད། རྒྱ་མཚོའི་སེ་འབྲུ་མེ་ཏོག་གིས་རླུང་ཙི་ལས་བྱ་
དེ་བཏོན་ནས་དེའི་ལུས་ལ་སྔགས་ཆུ་གཏོར་རྗེས་ཁྱོད་འཕྲལ་དུ་སྔར་གྱི་ལུས་རྟེན་ལ་
གྱུར་ཅིག་བརྗོད།
དེ་མར་པེ་ཏི་རུ་པཱ་ཤི་མུ་མི་ཡི་ལུས་རྟེན་དུ་གྱུར། ཁོང་ནི་སྔར་གྱི་རྣམ་པ་དང་
གཉིས་སུ་མེད་པའི་ན་གཞོན་ཡིད་དུ་འོང་བ་དེ་རང་དུ་མཆིས། རྒྱ་མཚོའི་སེ་འབྲུ་མེ་
ཏོག་གིས་ཚམ་ཚོམ་མེད་པར་རང་གི་བུ་ལ་འཐམས་ནས་མ་བུ་ཕྲད་པའི་དགའ་ཚོར་
གྱིས་གཉིས་ཀ་གཅིག་གིས་གཅིག་ལ་འཐམས་ཏེ་ངུ་ཤོར། པེ་ཏི་རུ་པཱ་ཤི་མུའི་རྨོ་བོ་ཕྱེ་
ལེབ་ཁྲ་ཁྲ་དང༌། ཞང་པོ་ཟཱ་ལི་ཧཱ། ཨ་སྲུ་དང་བཅས་པ་དགའ་བའི་མཆི་མ་གཏོང་
བཞིན་ཁོང་གི་ལག་ཏུ་འོ་སྦྱར་ཏེ་ཐམས་ཅད་དགའ་སྐྱིད་ཀྱི་དཔལ་ལ་རོལ།
དེ་ནས་རྒྱ་མཚོའི་སེ་འབྲུ་མེ་ཏོག་གིས་སྔོ་ཚལ་ཚོང་ཁང་དུ་ཨབ་ཏུ་ར་གདན་
འདྲེན་པའི་ཕོ་ཉ་བཏང༌། ཁོ་པས་པེ་ཏི་རུ་པཱ་ཤི་མུར་བྱམས་སྐྱོང་དང་སྲུང་སྐྱོབ་བྱས་
པའི་སྤྱོད་ཚུལ་བཟང་པོར་བསྔགས་བརྗོད་དང་བཀའ་དྲིན་ཆེ་ཞུས་ཐོག་སྔར་གནས་
ཚུལ་སྐྱེལ་བར་ཡོང་མཁན་གཞོན་ནུ་མ་དེ་ཁོ་པའི་ཆུང་མར་བསྩལ་བ་མ་ཟད། ཡུལ་
244

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད།
འབངས་མི་སེར་རྣམས་དང་གྲོས་ནས་ཨབ་ཏུ་ར་ཡུལ་དེའི་རྒྱལ་པོར་བསྐོས་ཐོག
ཐམས་ཅད་ཀྱིས་རྒྱལ་པོའི་བཀའ་མ་བཅག་པར་ཕྱར་བ་གྲུ་འདེགས་ཀྱིས་ཡུལ་ལུང་
བདེ་བར་སྐྱོང་དགོས་པའི་མནའ་སྐྱེལ་དམ་བཅའ་བཞག་ནས་མི་རྣམས་དགའ་སྐྱིད་
ཀྱི་དཔལ་ལ་བཀོད།
པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གཉེན་སྒྲིག་བྱས་པ།
རྒྱ་མཚོའི་སེ་འབྲུ་མེ་ཏོག་མ་སྨད་གཉིས་པོ་པེ་ཏི་རུ་པཱ་ཤི་མུ་དང་དཔུང་གི་
ཚོགས་རྣམས་ཁྲིད་དེ་རྔམས་བརྗིད་ལྡན་པའི་ངང་རང་གི་རྒྱལ་ཁབ་ཏུ་ལོག་པ་ན་
འབངས་མི་སེར་རྣམས་ཀྱིས་སྤྲོ་བ་ཆེན་པོས་བསུ་བ་རྒྱ་ཆེ་བྱས། དེ་ནས་ཉིན་གསུམ་
གྱི་རིང་རྒྱལ་པོ་པེ་ཏི་རུ་པཱ་ཤི་མུ་རང་གི་རྒྱལ་ཁབ་ཏུ་བྱོན་པའི་རྟེན་འབྲེལ་དགའ་སྟོན་
གྱི་ཆོ་ག་ཟད་མི་ཤེས་པ་བསྟར། དེའི་དུས་སུ་པེ་ཏི་རུ་པཱ་ཤི་མུས་རང་གི་སྐྱེད་མར་
སྨྲས་པར། ཡུམ་ཆེན་མཁྱེན་ནོ།། ད་ནི་ཁོ་བོ་གཉེན་སྒྲིག་བྱས་ཏེ་ཁྱེད་རྣམས་དང་
མཉམ་དུ་དགའ་སྐྱིད་ཀྱི་འཚོ་བ་ལ་མངོན་པར་སྤྱོད་དོ་ཞེས་བརྗོད།
ཡུམ་ན་རེ། ཁྱོད་ཀྱི་བསམ་དོན་དེ་ལེགས་སོ། ། འོན་ཀྱང་ཁྱོད་རེ་ཞིག་ངང་
སྒུག་མཛོད། ཁོ་མོས་རྒྱལ་ཁབ་གང་གི་སྲས་མོ་ཁྱོད་ཀྱི་བཙུན་མོར་འོས་པར་ལྟ་ཞེས་
བརྗོད།
ཡུམ་སྲས་གཉིས་ཀྱི་གཏམ་དེ་ཐོས་པ་དང༌། ཁོང་གི་རྨོ་བོ་ཕྱེ་ལེབ་ཁྲ་ཁྲ་དང་ཨ་
སྲུ་རྣམས་ཀྱིས་མགྲིན་གཅིག་ཏུ་ང་ཅག་ཚོས་ཀྱང་ཁྱེད་ཀྱི་ཐུགས་འདུན་ཇི་བཞིན་དུ་
འགྲུབ་པའི་འབད་པ་ལྷུར་ལེན་ནོ་ཞེས་བརྗོད། དེ་ནས་ཁོང་རྣམས་ཕྱོགས་ཕྱོགས་སུ་
245

༄༅།།མཚན་ཞག་སྟོང་གི་གཏམ་རྒྱུད།
བགོས་ནས་རྒྱལ་པོའི་བཙུན་མོར་འོས་པའི་གཞོན་ནུ་མ་འཚོལ་དུ་སོང་། དེའི་ཚེ་རྒྱ་
མཚོའི་སེ་འབྲུ་མེ་ཏོག་གིས་ལྷ་ཡི་ཕོ་ཉ་ཞིག་རང་གི་ནང་མའི་གཡོག་མོ་དང་སྦྲགས་ཏེ་
ཁྱོད་གཉིས་ཡུལ་ཕྱོགས་ཀུན་གྱི་རྒྱལ་བློན་ཆེ་དགུའི་ཕོ་བྲང་མ་ལུས་པར་ཉུལ་ནས་ང་
ཅག་གི་རྒྱལ་པོའི་བཙུན་མོར་འོས་པའི་གཞོན་ནུ་མ་ཡིད་དུ་འོང་བ་གར་ཡོད་འཚོལ་
དུ་སོང་ཞེས་བརྗོད།
པེ་ཏི་རུ་པཱ་ཤི་མུ་རང་གི་མ་དང་སྤུན་ཉེ་རྣམས་ཀྱིས་རང་གི་གཉེན་དོན་ལ་དོ་
ཁུར་ཆེན་པོ་འདི་འདྲ་བྱེད་པ་མཐོང་དུས་མི་བཟོད་པར་ཡུམ་ལ་སྨྲས་པར། སྐྱེད་མ་
མཁྱེན་ནོ། ། མི་མང་པོ་འདི་འདྲ་བཏང་ནས་བདག་ལ་བག་མ་འཚོལ་དགོས་དོན་མ་
མཆིས། ཁོ་བོ་ནི་སྲས་མོ་ཀྲོ་ཧཱ་ལན་མ་གཏོགས་བུད་མེད་གཞན་ཅི་ཡང་མི་འདོད།
སྲས་མོ་ཀྲོ་ཧཱ་ལན་ནི་མིང་དོན་མཚུངས་པའི་ནོར་བུ་ཞིག་རེད་ཅེས་བརྗོད།
སྐྱེད་མ་ན་རེ། ཁྱེད་ཀྱི་འདོད་དོན་བདག་གིས་རྟོགས་སོ། ། ཞེས་བརྗོད་ནས་
དེ་མར་རྒྱལ་པོ་སེ་མན་དྷར་གདན་འདྲེན་པར་མངགས། རྒྱལ་པོ་སེ་མན་དྷཪ་ཕོ་བྲང་
དུ་ཡོང་ནས་རྒྱལ་ཡུམ་དང་རྒྱལ་པོ་པེ་ཏི་རུ་པཱ་ཤི་མུར་མཇལ་ཕྱག་ཞུས། པེ་ཏི་རུ་པཱ་
ཤི་མུས་རྒྱལ་པོ་མཇལ་ཐོག་དེ་རང་ལ་སྲས་མོ་བག་མར་སློང༌། རྒྱལ་པོ་སེ་མན་དྷར་
གྱིས་བདག་གི་བུ་མོ་ནི་རྒྱལ་པོ་ཁྱེད་ཀྱི་འཁོལ་མོར་གཏོགས་པས། བདག་གིས་མོ་
འཕྲལ་དུ་རྒྱལ་པོའི་དྲུང་དུ་འབོད་པར་བྱའོ། ། ཞེས་བརྗོད་ནས་རང་གི་རྒྱལ་ཁབ་ཏུ་
སྲས་མོ་འབོད་པའི་ཕོ་ཉ་མངགས་པ་དང་འབྲེལ་རང་ཉིད་རྒྱལ་པོ་པེ་ཏི་རུ་པཱ་ཤི་མུའི་
ཕོ་བྲང་དུ་ཡོད་ཚུལ་གྱི་གཏམ་བསྐུར།
སྲས་མོ་ཀྲོ་ཧཱ་ལན་གྱིས་རང་གི་ཡབ་རྒྱལ་པོ་གར་ཡོད་ཀྱི་གནས་ཚུལ་ཐོས་འཕྲལ་
དེ་མར་ཕོ་ཉ་དང་མཉམ་དུ་པེ་ཏི་རུ་པཱ་ཤི་མུའི་ཕོ་བྲང་དུ་བསྐྱོད་ནས་རང་གི་ཡབ་
མཐོང་བ་དང་མགུལ་ལ་འཐམས། ཡབ་ཀྱིས་བདག་གི་བརྩེ་བའི་བུ་མོ་ཁྱོད་གོ་བར་
246

ཁྲི་སྲས་པེ་ཏི་རུ་པཱ་ཤི་མུ་དང་སྲས་མོ་ཀྲོ་ཧཱ་ལན་གྱི་གཏམ་རྒྱུད
གྱིས་ཤིག ཁོ་བོས་བུ་མོ་ཁྱོད་དཔལ་དང་གཟི་བརྗིད་ཆེ་བའི་རྒྱལ་པོ་པེ་ཏི་རུ་པཱ་ཤི་
མུའི་བཙུན་མོར་ཕུལ་བ་ཡིན། ཁོང་ནི་རིགས་རྒྱུད་བཟང་ཞིང་། བྱམས་དང་སྙིང་རྗེ་
ཆེ་བ། དཔལ་དང་ལང་ཚོས་ཕྱུག་པའི་མི་ཡི་སེང་གེ་ལྟ་བུ་ཞིག་རེད་ན། ཁྱོད་གཉིས་
གཉེན་དུ་བསྡེབས་པ་ནི་འཛམ་བུའི་གླིང་གི་རྒྱན་དུ་མཆིས་སོ་ཞེས་བརྗོད།
སྲས་མོ་ཀྲོ་ཧཱ་ལན་ན་རེ། བདག་ནི་ཡབ་ཀྱི་བཀའ་ལས་འགོང་དུ་མི་ནུས་ན།
ད་ཆ་དགའ་སྐྱོ་འདུ་བྲལ་གྱི་སྡུག་བསྔལ་ཐམས་ཅད་རང་ཞིར་སོང་ནས་འཁོན་མེད་
ཉི་མ་སྤྲིན་བྲལ་དུ་གྱུར་བས། ཁོ་མོས་ཡབ་ཀྱི་བཀའ་བཞིན་དུ་བསྒྲུབས་ཏེ་འབང་མོ་
བཞིན་དུ་ཁོང་གི་ཞབས་ལ་བཏུད་དོ་ཞེས་བརྗོད།
སྲས་མོ་ཀྲོ་ཧཱ་ལན་གྱིས་རྒྱལ་པོ་པེ་ཏི་རུ་པཱ་ཤི་མུའི་བཙུན་མོ་བྱེད་རྒྱུའི་དང་
བ་སྟོན་པ་ན་རྒྱ་མཚོའི་སེ་འབྲུ་མེ་ཏོག་དང་རྒྱལ་པོ་སེ་མན་དྷཪ་སྤྲོ་བ་རབ་བརྟས་
ཤིང༌། དེ་མར་ཁྲིམས་དཔོན་དང་གཉེན་དཔང་གདན་ཞུས་ཀྱིས་གཉེན་ཡིག་བཞག་
ནས་གཉེན་སྒྲིག་གཏན་འཁེལ་གྱི་ཆོ་ག་རྒྱ་ཆེར་བསྟར་ཐོག་ནག་ཆེན་བཙོན་པ་གློད་
འགྲོལ་དང༌། ངན་སློང་རྣམས་ལ་སྦྱིན་པ། ཞི་དྲག་དཔོན་བློན་རྣམས་ལ་ལེགས་
གཟོའི་གནང་སྦྱིན་སོགས་དགེ་བའི་ལས་རྒྱ་ཆེ་བསྒྲུབས། རྒྱལ་པོའི་བག་སྟོན་གྱི་བཀྲ་
ཤིས་གཏམ་སྙན་གྲགས་པ་དང་རྒྱལ་ཡོངས་ཡུལ་གྲུ་ཀུན་ཏུ་མི་རྣམས་དགའ་བས་མྱོས།
དེ་ནས་གྲོང་ཁྱེར་དང་ཕོ་བྲང་ཕྱི་ནང་ཀུན་ཏུ་མཛེས་པའི་རྒྱན་གྱི་སྤྲས་ཤིང་། ཕྱོགས་
བཞིའི་མགྲོན་གྱི་ཚོགས་མ་ལུས་པ་མགྲོན་འབོད་ཀྱིས་གཉེན་སྒྲིག་དགའ་སྟོན་དངོས་
གཞིའི་སྟོན་ཆེན་རྒྱ་ཆེར་བཤམས་ནས་རྒྱལ་བློན་དཔོན་འབངས་ཐམས་ཅད་ཉིན་ཞག་
བཅུ་ཕྲག་གཅིག་རིང་བཀྲ་ཤིས་རྟེན་འབྲེལ་གྱི་དགའ་བདེའི་དཔལ་ལ་རོལ།
དུས་དེ་ཤེད་ན་པེ་ཏི་རུ་པཱ་ཤི་མུས་རྒྱལ་པོ་སེ་མན་དྷར་ལེགས་གཟོའི་གནང་
སྐྱེས་སྤམ་མཐོ་བ་བསྩལ་ནས་རང་གི་རྒྱལ་ཁབ་ཏུ་ཕྱིར་སློག་གིས་ཁྱིམ་མི་སྤུན་མཆེད་
247

༄༅།།མཚན་ཞག་སྟོང་གི་གཏམ་རྒྱུད།
རྣམས་དང་མཉམ་འཛོམས་ཐོག ཕན་ཚུན་དཀར་ཚོ་ལེགས་ལམ་ཡུག་གཅིག་ཏུ་སྦྲེལ་
•ནས་འགྲོ་འོང་གི་རྒྱུན་མ་ཆད་པ་བྱུང༌། དུས་དེ་ནས་བཟུང་ཐམས་ཅད་བདེ་སྐྱིད་
རྫོགས་ལྡན་གསར་པའི་དཔལ་ལ་འཁོད་ནས་སྐྱིད་མི་ཚེའི་མཐའ་ལ་འཁྱོལ་བར་བྱས་
སོ། ། ། །
248

ཡུལ་པཱ་ཟོ་རཱའི་དངུལ་མགར་ཧྭ་སང་གི་གཏམ་རྒྱུད།
གནའ་སྔ་མོ་གྲོང་ཁྱེར་པཱ་ཟོ་རཱར་ཚོང་པ་འབྱོར་ལྡན་པ་ཞིག་ཡོད་པ་དེ་འདས་
རྗེས། ཁོ་ལ་བུ་རྒན་གཞོན་གཉིས་ཡོད་པ་དེས་ཕ་ཡི་འདས་མཆོད་བྱས་ནས་ཤུལ་
བཞག་རྒྱུ་དངོས་རྣམས་ཁོང་གཉིས་པོ་སོ་སོར་བགོས་ཏེ་ཚོང་ཁང་རེ་བཟུང་། གཅེན་
པོས་ཟངས་རྡུང་བའི་ལས་ལ་གཞོལ་ཞིང༌། གཅུང་པོས་དངུལ་མགར་གྱི་ལས་སྦྱངས་
ནས་དངུལ་ཆས་བཙོངས་པས་མི་རྣམས་ཀྱིས་ཁོ་ལ་པཱ་ཟོ་རཱའི་དངུལ་མགར་ཧཱ་སང་
ཞེས་འབོད། ཉིན་ཞིག་ཏ་ཟིག་ཡུལ་གྱི་མི་ཞིག་མི་ཚོགས་ཀྱི་དབུས་སུ་འདུས་ཏེ་
དངུལ་མགར་ཧཱ་སང་གི་ཚོང་ཁང་འགྲམ་དུ་སླེབས་པ་དང་ནང་དུ་སོང་ནས་ལྟ་བའི་
ཚེ། མགར་བ་དེའི་ལག་རྩལ་ལེགས་པ་དང་ཚོང་ཁང་ནང་གི་དངུལ་ཆས་རྣམས་རྒྱུ་
སྤུས་ཤིན་ཏུ་བཟང་བས། ཡིད་ལྷག་པར་མགུ་ནས་མགོ་ཇོག་ཇོག་བྱེད་བཞིན་དུ་སྨྲས་
པར། ཨཱ་ལཱ་ཚད་བཙུགས། ཁྱོད་ནི་དངུལ་མགར་ཕུལ་དུ་བྱུང་བ་ཞིག་རེད་འདུག་
ཅེས་བརྗོད། སྐབས་དེར་ཧཱ་སང་ནི་ཡིད་རྩེ་གཅིག་གིས་གནའ་བོའི་དཔེ་ཆ་ཞིག་ལྟ་
བཞིན་བཟོ་རྩལ་ཞིབ་འཇུག་བྱེད་བཞིན་ཡོད། མི་རྣམས་ཀྱིས་ཁོའི་མཛེས་སྡུག་ལ་
ཡིད་དབང་ཕྲོགས་ནས་ཐམས་ཅད་དེར་འདུས་པས་མི་ཚོགས་འཁྲིགས། ཉིན་གུང་
ཡོལ་མཚམས་སུ་མི་ཚོགས་རྣམས་རིམ་གྱིས་གྱེས་ནས་ཚོང་ཁང་ནང་ཧཱ་སང་དང་ཏ་
ཟིག་པའི་སྐྱེ་བོ་དེ་ལས་མ་ལྷག་པས། ཁོས་ཧཱ་སང་ལ་སྨྲས་པར། བདག་གི་བུ། ཁྱོད་
ནི་གཞོན་ནུ་བཟང་པོ་ཞིག་རེད། ཁྱོད་ལ་ཕ་མེད་པ་དང་བདག་ལ་ཡང་ཕྲུ་གུ་མེད།
ཁོ་བོས་འཛམ་བུའི་གླིང་གི་ལག་ཤེས་རྩེ་གྲ་དེ་ཤེས། སྔར་མི་མང་པོས་བདག་གི་ལག་
249

༄༅།།མཚན་ཞག་སྟོང་གི་གཏམ་རྒྱུད།
ཤེས་དེ་སློབ་རོགས་བརྗོད་ཀྱང་ཁོ་བོས་མ་བསླབས། ད་ནི་ཁོ་བོས་གསང་གནད་དེ་
ཁྱོད་ལ་སློབ། ཁོ་བོས་ཁྱོད་ནི་རང་གི་བུ་ལ་བརྩིས་ཏེ་ཁྱོད་ལ་བདེ་བའི་ལམ་ཞིག་
གཏོད་ནས་ཁྱོད་ཉིན་ལྟར་ཐབ་དང་སྦུད་པ་མི་བྲལ་བའི་མགར་བའི་ལས་རྙོག་པོ་
འདི་བྱེད་མི་དགོས་པའི་རོགས་མགོན་བྱེད་ཅེས་བརྗོད།
ཧཱ་སང་ན་རེ། ཁྱོད་ཀྱིས་གསང་གནད་དེ་ནམ་ཞིག་བདག་ལ་སློབ།
ཏ་ཟིག་པ་ན་རེ། ཕྱི་ཉིན་སློབ། བདག་གིས་ཁྱོད་ལ་ར་གན་གསེར་འགྱུར་གྱི་
རིག་པ་སློབ།
ཧཱ་སང་ནི་ཡིད་ལ་སྤྲོ་བ་ཚད་མེད་འཕེལ་བཞིན་རང་ཁྱིམ་དུ་ལོག་ནས་མ་དང་
མཉམ་དུ་བཟའ་བཏུང་བྱས་མཚམས་ལྷད་མེད་བྱིས་པའི་བློ་ལ་སྤྲོ་བ་འཕེལ་བ་་བཞིན་
ཏ་ཟིག་སྐྱེ་བོའི་ལོ་རྒྱུས་རང་གི་མ་ལ་བརྗོད། མ་ཡིས་བུ་ཁྱོད་མ་འདྲིས་སྐྱེ་བོའི་གཏམ་
ལ་ཡིད་ཆེས་དཀའ་བས། ཁྱོད་གཟབ་གྲུང་བྱེད་དགོས། ལྷག་པར་དུ་ཏ་ཟིག་པའི་
རིགས་ལ་ཅི་ནས་ཀྱང་ཟོན་དགོས་པས། དེས་བཤད་ཚད་བདེན་དུ་འཛིན་མི་རུང༌
མི་དེ་རིགས་ནི་གཡོ་སྒྱུ་ཁྲམ་གསུམ་ལ་བརྟེན་ནས་གཞན་བསླུ་བར་མཁས་པ་ཞིག་
རེད་ཅེས་བརྗོད།
ཧཱ་སང་ན་རེ། ང་ཅག་ནི་ཡུལ་པ་ཉམས་ཐག་ཅན་ཞིག་ཡིན་པས་མགོ་སྐོར་
གཏོང་བའི་ནོར་དངོས་པོ་ནི་མེད། ལར་ཏ་ཟིག་པ་དེའི་ཚུལ་ལ་བལྟས་ན་རྫིག་
ཉམས་དོད་པའི་རྒད་པོ་ཚུལ་ལྡན་ཞིག་མཆིས། ཁོ་ནི་ཨཱ་ལཱའི་བཀའ་བཞིན་ང་ཅག་
ཉམས་ཐག་རྣམས་ལ་རོགས་མགོན་བྱེད་པ་རེད་ཅེས་བརྗོད།
ཧཱ་སང་གི་སྐྱེད་མ་སྤྲོ་ལངས་པས་ངག་བཅད་དེ་བསྡད། ཧཱ་སང་ནི་ཏ་ཟིག་པའི་
གཏམ་དེས་ཡིད་ལ་སྤྲོ་བ་འཕེལ་ནས་མཚན་ཐོག་ཐག་གཉིད་མ་ཁུག ཕྱི་ཉིན་ཞོགས་
པ་ཁོ་ཚོང་ཁང་དུ་སོང་ནས་སྒོ་ཕྱེ་བ་དང་ཏ་ཟིག་པ་དེ་ཡང་དེ་གར་འབྱོར། ཧཱ་སང་
250

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གིས་ཁོ་ལ་བསུ་བ་དང་འབྲེལ་ཁོའི་ལག་ཏུ་འོ་སྦྱོར་བའི་ཚེ་ཏ་ཟིག་པ་དེས་ལག་ཕྱིར་
འཐེན་ནས་འོ་སྦྱོར་དུ་མ་བཅུག པར་སྨྲས་པར། ཁྱོད་ལུགས་ཀོང་གྲ་སྒྲིག་བྱས་ཏེ་མེ་
གཏོང་ཞིག་ཅེས་བརྗོད།
ཏ་ཟིག་པའི་ངག་བཀོད་ལྟར་ཧཱ་སང་གིས་མེ་བཏང་བ་ན། ཏ་ཟིག་པ་དེས་བུ་
ཁྱོད་ལ་ཟངས་ཆས་ཡོད་དམ་ཞེས་དྲིས།
ཧཱ་སང་ན་རེ། བདག་ལ་དུང་བན་ཧྲུལ་པོ་ཞིག་ཡོད།
ཏ་ཟིག་པས་དུང་བན་ཧྲུལ་པོ་དེ་ཚལ་བུར་གཏོང་དུ་བཅུག་རྗེས་ཚལ་ལྷུ་རྣམས་
ལུགས་ཀོང་དུ་བཏབ་ནས་བཞུ་བར་བྱས་མཚམས་ཁོས་ལ་ཐོད་ཁུག་ནས་ཤོག་ཐུམ་
ཞིག་བཏོན་པ་དེ་ནང་ནས་སྒོར་མོ་ཕྱེད་བཏུབ་འདྲ་བའི་དངོས་པོ་སེར་པོ་ཞིག་ལུགས་
ཀོང་ནང་བཏབ་རྗེས་ཧཱ་སང་ལ་སྦུད་པ་བརྒྱབ་ནས་མེ་ཚ་པོ་གཏོང་དགོས་ལུགས་
བརྗོད་པ་ན། ཧཱ་སང་གིས་ཁོ་པའི་ངག་བཀོད་བཞིན་ལྡིར་སྒྲ་དང་བཅས་ཏེ་སྦུད་པ་
བརྒྱབ་པས་ཡུད་ཙམ་སོང་བ་ན་ལུགས་ཀོང་ནང་གི་ཟངས་བཞུན་རྣམས་གསེར་ལ་
འགྱུར། ཚུལ་དེ་མཐོང་བ་དང་ཧཱ་སང་ཤིན་ཏུ་དགའ་བར་གྱུར་ནས་རེ་ཞིག་ཧོན་ཐོར་
ཏེ་ལུས།
ཁོས་གསེར་དེ་ལག་ཏུ་བླངས་ནས་ལྗིད་བལྟས་པ་དང་། ཡང་སེག་རྡར་བརྒྱབ་
ནས་ཞིབ་པར་ལྟ་བའི་ཚེ། ་ནི་ཤིན་ཏུ་བཟང་བའི་གསེར་བཙོ་མ་ཞིག་ཡིན་པ་
རྟོགས་པ་ན། ཁོ་ནི་དགའ་སྤྲོས་མྱོས་ཏེ་ཏ་ཟིག་པའི་ལག་ཏུ་འོ་སྦྱོར་བར་འགྲོ་བའི་ཚེ།
སྐྱེ་བོ་དེས་འོ་སྦྱོར་དུ་མ་བཅུག་པར་སྨྲས་པར། ཁྱོད་གསེར་འདི་ཁྲོམ་ཐོག་ཏུ་བཙོངས་
རྗེས་རིན་དངུལ་རྣམས་ཁུར་ནས་འཕྲལ་དུ་ལོག་པ་ལས་གཞན་ལ་འཕྲོས་གཏམ་གླེང་
1)ཡུལ་དེའི་གོམས་གཤིས་སུ་ན་ཚོད་རང་ལས་ཆེ་བའི་རྒན་རབས་ཀྱི་ལག་ཏུ་འོ་སྦྱོར་བ་ནི་རྒན་རབས་
ལ་གུས་པའི་ཚུལ་དང་། རྒན་རབས་ཀྱིས་རང་གི་ལག་ཏུ་འོ་སྦྱོར་མ་བཅུག་པ་ནི་རྒན་རབས་ཀྱིས་ན་
གཞོན་ལ་ཚུར་གུས་པའི་ཚུལ་ཡིན།
251

༄༅།།མཚན་ཞག་སྟོང་གི་གཏམ་རྒྱུད།
ནས་སྡོད་མི་རུང་ཞེས་བརྗོད།
ཧཱ་སང་ཁྲོམ་ཐོག་ཏུ་སོང་ནས་གསེར་དེ་བར་མིར་ཚོང་རྒྱུར་སྤྲད། བར་མིས་
གསེར་དེ་བརྡར་ནས་སྤུས་ཚད་བཟང་ཞན་བལྟས་བའི་ཚེ། དེ་ནི་གསེར་བཙོ་མ་
ཚོང་པ་
ཞིག་ཡིན་པས་སྒོར་མོ་ཁྲི་ཕྲག་གཅིག་ལ་བཅད་དེ་ཧབ་ཚོང་བསྐུལ་བ་ན།
རྣམས་ཀྱིས་ཧབ་ཐོབ་བརྒྱབ་ནས་མཐར་རིན་གོང་སྒོར་ཁྲི་ཕྲག་གཅིག་དང་ལྔ་སྟོང་
ཁུག ཁོས་གསེར་བཙོངས་པའི་དངུལ་རྣམས་ཁུར་ཏེ་ཁྱིམ་དུ་ལོག་ནས་མ་ལ་བདག་
གིས་ར་གན་གསེར་སྒྱུར་གྱི་ལག་རྩལ་ཤེས་བྱུང་ཞེས་བརྗོད་པ་ན། མས་ཁྲེལ་དགོད་
དང་བཅས་ཏེ་ད་ནི་ཨཱ་ལཱ་ཐུགས་རྗེ་ཅན་གྱི་རོགས་སྐྱོབ་སྒུག་རྒྱུ་ལས་ཐབས་གཞན་མ་
མཆིས་ཞེས་བརྗོད་ནས་རབ་ཏུ་ཁྲོས་ཏེ་གཏམ་ཡང་སྨྲ་མི་ནུས་པར་གྱུར།
ཧཱ་སང་ནི་འདོད་པ་དང་རྨོངས་པས་རྒྱུད་བརླམས་ཏེ་ཁྱིམ་དུ་ཟངས་ཀྱི་གཏུན་
ཁུང་ཞིག་ཡོད་པ་དེ་ཁུར་ནས་ཚོང་ཁང་དུ་ཡོང་སྟེ་སྐྱེ་བོ་ཏ་ཟིག་པ་དེའི་མདུན་དུ་
བཞག ཁོས་ཧཱ་སང་ལ་བུ་ཁྱོད་གཏུན་ཁུང་ཁུར་ནས་ཅི་བྱེད་པ་ཡིན་ཞེས་དྲིས།
ཧཱ་སང་ན་རེ། གསེར་བཟོ་དགོས་པ་མ་ཡིན་ནམ།
ཏ་ཟིག་པ་ན་རེ། ཁྱོད་ཉིན་གཅིག་ལ་གསེར་ལན་གཉིས་ཚོང་བར་འགྲོ་བ་ནི་
སྨྱོ་བ་མ་ཡིན་ནམ། ཚུལ་འདི་སྐྱེ་བོ་གཞན་གྱིས་རྟོགས་ནས་གསང་བ་གྱར་ན་ངེད་
གཉིས་སྲོག་དང་བྲལ་བའི་ཉེན་ཡོད། བུ་ཁྱོད་གོ་བར་གྱིས་ཤིག ཁོ་བོས་ཁྱོད་ལ་ལག་
ཤེས་འདི་སློབ་པ་ནི་འཚོ་ཐབས་བྱེད་པའི་དོན་དུ་ཡིན་གཤིས། ཁྱོད་འདོད་རྔམ་ཆེ་མི་
རུང༌། ལས་འདི་ལོ་གཅིག་ལ་ཐེངས་གཅིག་ལས་ན་ལོ་དེའི་རིང་གི་འཚོ་གོས་འཕྱིད་
ཡོང་ཞེས་བརྗོད།
ཧཱ་སང་གིས་ཁྱེད་ཀྱིས་གསུངས་པ་བདེན་ནོ། ཞེས་བརྗོད་བཞིན་དུ་ལུགས་ཀོང་
བླངས། ཐབ་མེ་སྦྱར། སྦུད་པ་བརྒྱབ་སྟེ་མེ་སྤར་ནས་ཟངས་བཞུ་བའི་གྲབས་བྱས་པ་
252

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ན། ཏ་ཟིག་པས་བུ་ཁྱོད་ཅི་བྱེད་པ་ཡིན་ཞེས་དྲིས།
ཧཱ་སང་ན་རེ། ཁྱེད་ཀྱིས་བདག་ལ་གསེར་སྒྱུར་གྱི་ལག་ཤེས་སློབ་ཅིག་བརྗོད།
ཏ་ཟིག་པ་ན་རེ། ད་ནི་ཨཱ་ལཱ་ཐུགས་རྗེ་ཅན་ལ་སྐྱབ་བཅོལ་རྒྱུ་ལས་ཐབས་
གཞན་མ་མཆིས་སོ། ། ཞེས་བརྗོད་པ་དང་དགོད་ཆེན་པོ་ཤོར་ནས་སྨྲས་པར། ཁྱོད་
ལས་འདི་བྱེད་པ་མི་འཚམ། ཁྱོད་ལེགས་པར་སོམས་ཤིག ཀུན་གྱིས་མཐོང་སར་ལག་
ཤེས་འདི་སློབ་རུང་ངམ། ཁོ་བོས་ལག་ཤེས་འདི་ཁྱོད་ལ་སློབ་པ་གཞན་གྱིས་མཐོང་ཚེ་
ང་ཅག་གིས་གསེར་སྒྱུར་གྱི་རྩལ་འདོན་འདུག་བརྗོད་ནས་ཡུལ་གྱི་དཔོན་རིགས་ཀྱི་རྣ་
ལམ་དུ་འཁྱོལ་ཚེ་ང་ཅག་གཉིས་སྲོག་དང་བྲལ་ངེས་རེད།ད། ལར་ཁྱོད་ལག་ཤེས་འདི་
སྦྱོང་འདོད་པ་ཡིན་ན་ང་ཡི་ཁྱིམ་དུ་འགྲོའོ་ཞེས་བརྗོད།
དེ་མར་ཧཱ་སང་གིས་ཚོང་ཁང་སྒོ་བརྒྱབ་ནས་ཏ་ཟིག་པ་དེ་དང་མཉམ་དུ་ལག་
ཤེས་སློབ་པར་བསྐྱོད། ལམ་དུ་འགྲོ་བའི་ཚེ་ན་གློ་བུར་དུ་ཁོའི་ཡིད་ལ་མ་ཡི་དྲན་
སྐུལ་གྱི་གཏམ་དེ་འཆར་བས་ཡིད་གཉིས་ཐེ་ཚོམ་གྱི་དྲ་བར་ཆུད་དེ་འགྲོ་བར་མི་ནུས་
པར་རང་སར་མགོ་བོ་དུད་དེ་ལངས་སྟབས་སུ་བསྡད། ཚུལ་དེ་མཐོང་བས་ཏ་ཟིག་
པ་དེས་དགོད་བཞིན་དུ་སྨྲས་པར། ཁྱོད་སྨྱོ་བ་ཡིན་ནམ། བདག་གིས་ཁྱོད་ལ་ཟོལ་
མེད་ཀྱི་བརྩེ་བ་བཅངས་ཀྱང་ཁྱོད་ནི་བདག་གིས་འཚེ་བར་དོགས་པ་ཅི་ཡིན། ཁྱོད་
བདག་གི་ཁྱིམ་དུ་འགྲོ་མི་ཕོད་ན་ཁོ་བོས་ཁྱོད་ཀྱི་ཁྱིམ་དུ་ཡོང་ནས་ཁྱོད་ལ་ལག་ཤེས་
སློབ་ཅེས་བརྗོད།
ཧཱ་སང་གིས་དེ་རང་ལེགས་སོ། ། ཞེས་བརྗོད་ནས་རང་གི་ཁྱིམ་དུ་འགྲོ་རྒྱུ་དང་
བས་བླངས།
ཏ་ཟིག་པ་ན་རེ། ཁྱོད་ཀྱིས་ལམ་ཁྲིད་ཅིག
དེ་ནས་ཧཱ་སང་གིས་སྣེ་ཤན་ཏེ་ཁོང་གཉིས་པོ་ཁོ་པའི་ཁྱིམ་གྱི་སྒོ་འགྲམ་དུ་
253

༄༅།།མཚན་ཞག་སྟོང་གི་གཏམ་རྒྱུད།
སླེབས་པའི་ཚེ་ཧཱ་སང་སྔོན་ལ་ཁྱིམ་དུ་ཞུགས་ནས་རང་གི་སྐྱེད་མར་སྐྱེ་བོ་ཏ་ཟིག་པ་
དེ་མཉམ་ཁྲིད་ཡོད་ཚུལ་བརྗོད། སྐྱེད་མས་དེ་མར་ཁྱིམ་ནང་བྱི་དོར་ལེགས་པར་
བྱས་ནས་གྲ་འགྲིག་དངོས་གཙང་བྱུང་མཚམས་ཕྱིར་ཐོན། ཧཱ་སང་གིས་ཏ་ཟིག་པ་
ནང་དུ་བོས་རྗེས་སྡེར་མ་ཞིག་ཁུར་ནས་ཟས་རིགས་ཉོ་བར་སོང་སྟེ་མྱུར་བར་ཁྱིམ་དུ་
ལོག་ནས་ཟས་རིགས་རྣམས་སྐྱེ་བོ་ཏ་ཟིག་པ་དེའི་མདུན་དུ་བསྒྲིགས་ནས་སྨྲས་པར།
སློབ་དཔོན་མཁྱེན་ནོ། ། ང་ཅག་དབར་གྲོ་ཟན་དང་ལན་ཚྭ་ལྟ་བུའི་འབྲེལ་བ་ཚུགས་
པའི་ཆེད་དུ་ཁྱེད་ཀྱིས་གང་མཉེས་བཞེས་རོགས་གནང་། ཁ་དན་ཚིག་ལ་མི་གནས་
པའི་མི་ལ་དཀོན་མཆོག་གི་བཀའ་ཆད་ཕོག་སྲིད་ཅེས་བརྗོད།
ཏ་ཟིག་པས་ཁྱོད་ཀྱིས་བཤད་པ་བདེན། ཞེས་བརྗོད་ནས་དགོད་ཤོར་བས་ཁ་
ལ་སྦར་མོ་བཀབ་སྟེ་མཛའ་འབྲེལ་ངོ་མ་དེ་སུ་ཡིས་རྟོགས་ཞེས་བརྗོད།
ཏ་ཟིག་པ་བཟའ་བཏུང་ཟིན་མཚམས་ཁོས་ཧཱ་སང་ལ་སྨྲས་པར། བུ་ཁྱོད་ཀྱིས་
ང་ཅག་ལ་མངར་ཟས་ཕྲན་བུ་འགྱོགས་ཤིག་ཅེས་བརྗོད།
ཧཱ་སང་གིས་ཁོ་པའི་ངག་བཀོད་ལྟར་ཁྲོམ་ཐོག་ཏུ་སོང་ནས་ཡུད་ཙམ་ཞིག་ལ་
ཤིང་འབྲས་ཉོས་ཏེ་ཕྱིར་ལོག་གིས་ཁོ་དང་མཉམ་དུ་སྤྱད། ཁོས་ཤིང་འབྲས་ཟ་བཞིན་
དུ་ཧཱ་སང་ལ་ཁྱོད་ནི་མི་རྣམས་ཀྱིས་རང་གིས་དགའ་བའི་མི་ལ་ཟོལ་མེད་ཀྱི་རོགས་
རམ་བྱེད་དགོས་པའི་སྐྱེ་བོ་དང་མཚུངས། ད་ནི་ཁྱོད་ལག་ཆ་གྲ་སྒྲིག་གྱིས་ཤིག་ཅེས་
བརྗོད།
གཏམ་དེ་ཐོས་པ་དང་ཧཱ་སང་ནི་དགའ་སྤྲོའི་སྤུ་ལོང་གཡོ་བཞིན་ཚོང་ཁང་
དུ་ལག་ཆ་ལེན་པར་སོང་ནས་ཡུད་ཙམ་ཞིག་ལ་ཕྱིར་ལོག་གིས་ལག་ཆ་རྣམས་ཏ་
ཟིག་པའི་མདུན་དུ་སྤུངས། ཏ་ཟིག་པ་དེས་ལེ་ལོའི་ཚུལ་གྱིས་ཨམ་ཕྲག་ནས་ཤོག་
ཁུག་ཚོགས་འདྲ་བ་ཞིག་བཏོན་ནས་སྨྲས་པར། ངེད་གཉིས་པོའི་མཛའ་འབྲེལ་ཚད་
254

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བཙུགས། བདག་ནི་ཁྱོད་ལ་འདི་འདྲ་བའི་བརྩེ་བ་མེད་ན་ཁོ་བོས་ཁྱོད་ལ་ལག་ཤེས་
འདི་སློབ་པ་མ་ཡིན། དྲང་པོར་བརྗོད་ན་བདག་ལ་གསེར་འགྱུར་རིལ་བུ་ཁུག་མ་
གང་པོ་འདི་རང་ལས་མེད། བདག་གིས་ཁྱོད་ཀྱི་མཐོང་ས་དེ་རང་དུ་སྦྱོར་རྟ་བྱེད་
སྐབས་ཁྱོད་ཀྱིས་ལེགས་པར་ལྟོས། ཟངས་རྒྱ་མ་བཅུ་རེར་སྒོར་ཕྱེད་བཏུབ་ཀྱི་ལྗིད་
དང་མཉམ་པའི་གསེར་འགྱུར་རིལ་བུ་བཏབ་ཚེ་གསེར་བཙོ་མ་འདེགས་རྒྱ་བཅུ་རེ་
ཐོན་པ་ཡིན། ཤོག་ཁུག་འདི་ནང་གསེར་འགྱུར་རིལ་བུ་སྲང་གསུམ་ཙམ་ཡོད། སྔོན་
ལ་ཁྱོད་འདི་དག་བེད་སྤྱོད་གྱིས་ལ་རྫོགས་མཚམས་སུ་ཁོ་བོས་བཟོ་ཆོག་པ་ཡིན་ཞེས་
བརྗོད།
ཧཱ་སང་གིས་ཤོག་ཁུག་ནང་ལྟ་བའི་ཚེ་གསེར་འགྱུར་རིལ་བུ་འདི་རྣམས་སྔར་གྱི་
རིལ་བུ་ལས་མདོག་སེར་བ་དང་ཆུང་བ་ཡོད་པས། ཁོས་བདག་གི་སློབ་དཔོན་མཁྱེན་
ནོ། ། རིལ་བུ་འདི་གང་དུ་ཡོད་དམ། ཇི་ལྟར་བཟོས་པ་ཡིན་ནམ་ཞེས་དྲིས།
ཏ་ཟིག་པ་ན་རེ། བདག་གིས་ཁྱོད་ལ་ཅི་ཞིག་སྒྲུབ་དགོས་པ་ཡིན་ནམ། ཞེས་
བརྗོད་ནས་འདོད་རྔམ་ཆེ་བའི་མིག་གིས་ཁོ་ལ་བལྟས་ནས་དགོད་ཙམ་བྱས་རྗེས་
ཟངས་ཀྱི་ཕོར་པ་ཞིག་རྫོག་ནས་ལུགས་ཀོང་ནང་བླུགས་ཐོག་གསེར་འགྱུར་རིལ་བུ་
བཏབ་པས། ཡུད་ཙམ་སོང་བ་ན་གསེར་དུ་འགྱུར། ཚུལ་འདི་མཐོང་བ་དང་ཧཱ་
སང་ནི་སྤྲོ་བ་དཔག་ཏུ་མེད་པ་བྱུང་ནས་གསེར་རྡོག་པོ་དེ་ལ་བལྟས་ཏེ་འགུལ་ཙམ་
ཡང་མི་བྱེད་པར་གཡེངས་ནས་བསྡད། ཏ་ཟིག་པས་སྐབས་དེ་དང་བསྟུན་ཏེ་ཨམ་
ཕྲག་ནས་སྟོབས་ལྡན་གླང་པོ་ཆེ་ཡང་གཉིད་དུ་གཏོང་བའི་སྦྲིད་སྨན་ཤོག་ཆག་གཅིག་
བཏོན་ནས་ཤིང་འབྲས་ཐོག་ཕྲན་བུ་བཏབ་སྟེ་སྨྲས་པར། ཧཱ་སང་ཁྱོད་ནི་བདག་གི་
སྙིང་དང་འདྲ་བའི་རང་སྐྱེས་ཀྱི་བུ་དང་གཉིས་སུ་མེད་པས། བདག་གི་ཚེ་སྲོག་རྒྱུ་
ནོར་ལས་ཀྱང་ལྷག བདག་ལ་བུ་མོ་ཞིག་ཡོད་པ་ཁྱོད་ཀྱི་ཆུང་མར་སྟེར་ཞེས་བརྗོད།
255

༄༅།།མཚན་ཞག་སྟོང་གི་གཏམ་རྒྱུད།
ཧཱ་སང་ན་རེ། བདག་ནི་བགྲེས་སོང་ཁྱེད་ཀྱི་བྲན་པོ་ཡིན། ཁྱེད་ཀྱིས་ཁོ་བོར་
བྱམས་དང་གཅེས་སྐྱོང་འདི་ལྟར་གནང་བར་ཨཱ་ལཱ་ཐུགས་རྗེ་ཅན་གྱིས་ཁྱེད་ལ་དངོས་
གྲུབ་སྩོལ་བ་ཤོག
ཏ་ཟིག་པ་ན་རེ། ཧཱ་སང་ཁྱོད་བློ་སེམས་བདེ་མོ་གྱིས། བྱ་བ་བཟང་པོ་རྗེས་སུ་
ཡོང་རྒྱུ་ཡོད་ཅེས་བརྗོད།
ཏ་ཟིག་པ་དེས་གཏམ་བརྗོད་བཞིན་སྦྲིད་སྨན་བཏབ་པའི་ཤིང་འབྲས་དེ་ཧཱ་
སང་ལ་བྱིན། ཁོས་ཤིང་འབྲས་བླངས་ཤིང་ཏ་ཟིག་པའི་ལག་ཏུ་འོ་སྦྱར་རྗེས་བྱིས་པར་
རྔན་པ་ཐོབ་པ་ལྟར་སྦྲིད་སྨན་བཏབ་པའི་ཤིང་འབྲས་དེ་བཟས། ཤིང་འབྲས་ཁོག་ཏུ་
སླེབས་མ་ཐག་ཧཱ་སང་རང་སར་འགྱེལ། ཏ་ཟིག་པས་རང་གི་བསམ་ཇུས་ལམ་དུ་ལྷོང་
བའི་དགའ་ཚོར་གྱིས། ཧཱ་སང༌། ཨ་རབ་ཀྱི་ཁྱི་གུ། བདག་གིས་ཁྱོད་ལོ་མང་བཙལ་
འཚོལ་བྱས་པ་དེ་རིང་ཁོ་བོའི་ལག་ཏུ་ཐེབས་སོང་ཞེས་བརྗོད།
ཏ་ཟིག་པ་དེས་སྟན་ལས་ལངས་ཤིང་། སྐ་རགས་བཅིངས་ཏེ་ཧཱ་སང་གི་རྐང་
ལག་རྣམས་ཐི་གུས་བསྡམས་རྗེས་ཤིང་སྒམ་ཞིག་ཡོད་པ་དེའི་ནང་གི་གོས་སྣ་རྣམས་
བཏོན་ནས་ཧཱ་སང་བཅུག་སྟེ་སྒོ་ལྕགས་བརྒྱབ། ཡང་ཁོས་སྒམ་གཞན་ཞིག་བཏོན་པ་
དེའི་ནང་ཧཱ་སང་གི་རྒྱུ་དངོས་དང་ཁོ་པ་རང་གིས་བཙོ་སྦྱངས་བྱས་པའི་གསེར་རྣམས་
བླུགས་ནས་སྒོ་ལྕགས་བརྒྱབ། དེ་མུར་ཁོས་ཁྲོམ་ཐོག་ཏུ་སོང་ནས་དོས་པ་ཞིག་གླས་
ཏེ་ཤིང་སྒམ་དེ་གཉིས་མཚོ་ཁར་དབོར། དེ་གར་ཁོ་པ་བསྒུགས་ནས་ཡོད་པའི་གྲུ་
དཔོན་གྱིས་ཁོ་མཐོང་མ་ཐག་གྲུ་ལས་བབས་ཏེ་སྒམ་གཉིས་པོ་གྲུ་ནང་དུ་དབོར། དེ་
མཚམས་སུ་ཁོས་གྲུ་དཔོན་དང་གྲུ་པ་རྣམས་ལ་ད་ནི་ང་ཅག་རྣམས་ཀྱི་དམིགས་ཡུལ་
ཡོངས་སུ་འགྲུབ་ཟིན་པ་ཡིན་ནོ་ཞེས་སྐད་གསང་མཐོན་པོས་བརྗོད་པ་ན། དེ་མར་
གྲུ་དཔོན་གྱིས་གྲུ་པ་རྣམས་ལ་ཐོན་སྐྱོད་བྱེད་དགོས་པའི་བརྡ་བཏང་བ་དང་གྲུ་པ་
256

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རྣམས་ཀྱིས་གྲུ་དར་བསྒྲེངས་ཤིང་རྟིང་རྡོ་བཀྱག་ནས་གྲུ་གཟིངས་མཚོ་ཐོག་ཏུ་བཞུད།
ཧཱ་སང་གི་སྐྱེད་མ་ནི་རང་གི་བུའི་མགྲོན་པོར་གཡོལ་ཏེ་ཕྱིར་ཐོན་ནས་དགོང་
ཟས་ཀྱི་མཚམས་སུ་གཞི་ནས་ཁྱིམ་དུ་ལོག མོ་ཁྱིམ་དུ་འབྱོར་སྐབས་ཁྱིམ་སྒོ་གདངས་
ནས་ཡོད་ཀྱང་ཧཱ་སང་ཁྱིམ་དུ་བསྡད་མེད་པའི་ཁར་ཁྱིམ་ནང་གི་སྒམ་དང་ཅ་དངོས་
རྣམས་ཀྱང་མཐོང་སར་མེད་པས། བུ་ལ་ཇུས་ཉེས་བྱུང་བ་ད་གཟོད་རྟོགས་ནས་ཁོང་
ཁྲོས་མ་ཚུགས་པར་རང་ངོ་སྦར་མོས་འབྲད་དེ་ངུ་ཅོ་དིར་དིར་དུ་བདག་གི་བུ་གང་དུ་
སོང་བ་ཡིན་ནམ་ཞེས་མྱ་ངན་གྱི་ཆོ་ངོ་དྲག་པོ་བཏོན།
ཧཱ་སང་གི་སྐྱེད་མ་ནི་ཕྱི་ཉིན་ཞོགས་པའང་ཡིད་མྱ་ངན་གྱིས་གདུངས་ནས་ངུ་
བཞིན་སྡོད་པའི་ཚེ། ཁྱིམ་མཚེས་རྣམས་ཡོང་ནས་ཁྱོད་ཅིའི་ཕྱིར་སྡུག་བསྔལ་འདི་
འདྲ་བྱེད་པ་ཡིན་ཞེས་དྲིས་པ་ན། མོས་རང་གི་བུ་ཏ་ཟིག་པའི་སྐྱེ་བོ་ཞིག་དང་ངོ་
འདྲིས་བྱུང་བ་དེས་ཁོ་མགོ་སྐོར་བཏང་ནས་ཁྲིད་སོང་བའི་གནས་ཚུལ་ཇི་བཞིན་དུ་
བརྗོད་པ་ན། ཁྱིམ་མཚེས་རྣམས་སྙིང་རྗེ་ཚད་མེད་སྐྱེས་པས་མོ་ལ་ཁྱོད་ཀྱི་བུ་ནམ་
ཞིག་ལོག་ཡོང་སྲིད་པས་ངང་སྒུག་བྱེད་དགོས་པའི་སེམས་གསོ་བྱས། དུས་དེ་ནས་
བཟུང་ཁང་སྟོང་གོག་པོའི་ནང་མོ་གཅིག་པུ་སྡུག་བསྔལ་གྱིས་མིག་དང་མིག་ཆུ་མི་
བྲལ་བར་སྡོད་དགོས་བྱུང་།
ཧཱ་སང་མགོ་སྐོར་གཏོང་མཁན་ཏ་ཟིག་པ་དེ་ནི་མེ་དད་ཆོས་པ་གདུག་པ་ཅན་
ཞིག་ཡིན། ཁོ་ནི་ཨི་སི་ལམ་གྱི་ཆོས་ལུགས་ལ་དད་པའི་མུ་སི་ལིམ་གྱི་རིགས་ལ་ལྷག་
པར་སྡང་ཞིང་། ཁོ་པའི་ལག་ཏུ་ལྷུངས་པའི་མུ་སི་ལིམ་པ་ཐམས་ཅད་སྲོག་མགོ་ཐོན་
པ་བྱུང་མེད། ཁོ་ཡི་མིང་ལ་པེ་ཧཱ་ར་མུ་ཟེར་ཞིང་། ཁོ་པས་ལོ་ལྟར་མུ་སི་ལིམ་པ་རེ་
མགོ་སྐོར་བཏང་ནས་དམར་མཆོད་འབུལ་བ་ཡིན། ཁོས་དངུལ་མགར་ཧཱ་སང་མགོ་
སྐོར་བཏང་སྟེ་གྲུ་གཟིངས་ཐོག་དབོར་ནས་མཚོ་ཐོག་ཏུ་བཞུད་མཚམས། འཁོར་
257

༄༅།།མཚན་ཞག་སྟོང་གི་གཏམ་རྒྱུད།
གཡོག་རྣམས་ལ་ཧཱ་སང་སྒམ་ནས་འདོན་དུ་བཅུག་རྗེས་ཁོའི་ལུས་ལ་ཚུའུ་སྐྱུར་བདུག་
པ་དང་སྣ་ལ་སྨན་ཕྱེ་བཏབ་པས། ཁོ་ཧབ་སྦྲི་ཤོར་ཏེ་སྦྲིད་སྨན་བསྐྱུགས། དེ་ནས་
རིམ་གྱིས་དྲན་པ་གསོས་པ་དང༌། ཕར་ལྟ་ཚུར་ལྟ་བྱེད་སྐབས་རང་ཉིད་མཚོ་ཐོག་
ཏུ་གྲུ་གཟིངས་ནང་ཡོད་པ་དང༌། སྐྱེ་བོ་ཏ་ཟིག་པ་དེ་ཡང་རང་གི་འགྲམ་དུ་ཡོད་པ་
རིག་པས། རང་ཉིད་མེ་དད་ཆོས་པས་མགོ་སྐོར་བཏང་བ་ད་གཟོད་རྟོགས་ལ། ད་
ནི་རང་གི་སྐྱེད་མ་བློ་གཡེང་ཆེན་པོའི་གནས་སུ་ལྷུངས་པ་ཤེས། ཧཱ་སང་བྱ་ཐབས་
ཟད་པས་ད་ནི་ཨཱ་ལཱ་ཐུགས་རྗེ་ཅན་ལ་གསོལ་བ་འདེབས་རྒྱུ་ལས་ཐབས་གཞན་མ་
མཆིས། ང་ཅག་ནི་ཨཱ་ལཱའི་ཞབས་སུ་གཏོགས་པས་ཁོང་གི་སྐུ་མདུན་དུ་འགྲོ་དགོས་པ་
ཡིན། བདག་གི་མགོན་མཁྱེན། བདག་ལ་བྱམས་དང་སྙིང་རྗེ་དགོངས་ནས་ཁོ་བོར་
བློ་སྟོབས་སྐྱེད་པའི་དཔུང་རོགས་མཛོད་ཅེས་སྨོན་ལམ་བཏབ། དེ་ནས་ཏ་ཟིག་པ་
དེ་ལ་བལྟ་བཞིན་ཞི་ཞིང་དུལ་བའི་ངང་བདག་གི་ཕ་ཚབ་མཁྱེན། འདི་འདྲ་ཅི་ཡིན།
ཁྱེད་ཀྱི་དམ་བཅའ་དང་ང་ཅག་དབར་གྱི་མཛའ་འབྲེལ་གང་དུ་སོང་ལགས་སམ་ཞེས་
བརྗོད།
ཁྱི་རྒན་ཁྱོད་ཉོན་ཅིག ཁྱོད་ཐེ་བའི་མུ་སི་ལིམ་པ་སྟོང་གཅིག་གི་སྲོག་འཕྲོག་
མཁན་དཔའ་བོ་བདག་ལྟ་བུས་མཛའ་འབྲེལ་ལ་བརྩི་འམ་ཞེས་བརྗོད།
ཏ་ཟིག་པ་དེས་སྐད་ཤུགས་ཆེན་པོས་གཤེ་ཞིང་བསྡིགས་པས་ཧཱ་སང་ཤིན་ཏུ་
སྐྲག་སྟེ་ད་ནི་ལས་ཀྱི་མདའ་མོ་རང་གི་ལུས་ལ་ཕོག་པར་སྙམ་ནས་གཏམ་སྨྲ་བའི་
སྤོབས་པ་དང་བྲལ། །ཏ་ཟིག་པས་འཁོར་གཡོག་རྣམས་ལ་ཧཱ་སང་གི་རྐང་ལག་
བཅིངས་པའི་ཐི་གུ་བཀྲོལ་ནས་ཁོ་ལ་ཆུ་ཕྲན་བུ་སྦྱིན་རྒྱུའི་ངག་བཀོད་བྱས་རྗེས་
དགོད་འཚེར་འཚེར་ངང་མེ་དང༌། འོད་སྣང་དང༌། གྲིབ་མ་དང་། ཚད་པ་བཞི་
ཚད་བཙུགས། ཁྱོད་བདག་གི་ལག་ཏུ་ལྷུངས་ཡོང་བསམ་པ་མ་བྱུང་། རླུང་གྲོགས་མེ་
:,《 258

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཡི་རོགས་མགོན་ལ་བརྟེན་ནས་བདག་གི་རེ་བའི་འབྲས་བུ་ཡོངས་སུ་འགྲུབ། བདག་
ཁྱིམ་དུ་ལོག་རྗེས་ཁྱོད་ཀྱི་ལུས་འདི་རླུང་གྲོགས་མེ་ལ་དམར་མཆོད་ཕུལ་ནས་ཁོ་བོའི་
ཚེ་བསོད་དབང་རླུང་དར་བར་བྱེད།
ཧཱ་སང་ན་རེ། །ཁྱོད་ཁ་དན་རྒྱབ་སྐྱུར་བྱེད་པ་ཅི་ཡིན་ཞེས་བསྡིགས།
མེ་དད་ཆོས་པ་ཞིག་གིས་ཧཱ་སང་གི་ངོ་ལ་ཁུ་ཚུར་དྲག་ཏུ་བསྣུན་པས། ཁོ་ས་
ཐོག་ཏུ་འགྱེལ་ཞིང་། ཁ་གྲུ་གཟིངས་ཀྱི་པང་ལེབ་ཐོག་བརྡབས་ནས་དྲན་མེད་དུ་
སོང༌། ཡུད་ཙམ་སོང་བ་ན་ཧཱ་སང་གདོང་པ་མཆི་མས་བརླན་ཏེ་བརྒྱལ་བ་ལས་
གསོས་པའི་ཚེ་མེ་དད་ཆོས་པས་འཁོར་གཡོག་ལ་མེ་སྤར་དགོས་པའི་ངག་བཀོད་བྱས་
པ་ན་ཧཱ་སང་གིས་ཁྱོད་མེ་སྤར་ནས་ཅི་བྱེད་ཅེས་དྲིས།
མེ་དད་ཆོས་པ་ན་རེ། མེ་ནི་འོད་སྣང་མུན་པ་སེལ་བའི་མགོན་ཡིན་ལ།
བདག་གི་དད་པའི་བརྟེན་ཡང་ཡིན། གལ་ཏེ་ཁྱོད་ཀྱིས་རླུང་གྲོགས་མེ་ལྕེ་འདི་བཞིན་
རང་གི་དད་པའི་བརྟེན་དུ་བཟུང་ན་བདག་གི་ནོར་ལོངས་སྤྱོད་ཀྱི་ཕྱེད་ཆ་ཁྱོད་ལ་
སྦྱིན་རྒྱུ་མ་ཟད། བབདག་གི་བུ་མོ་ཡང་ཁྱོད་ཀྱི་ཆུང་མར་སྟེར་ཞེས་བརྗོད།
ཧཱ་སང་ན་རེ། མི་ངན་གདུག་པ་ཅན་ཁྱོད་ནི་ཆོས་ལོག་པ་ཞིག་རེད། ཁྱོད་ཀྱིས་
འཇིག་རྟེན་བྱེད་པོ་ཨཱ་ལཱ་བཞག་ནས་མེ་དམར་པོར་དད་པ་བྱེད། ཁྱོད་ནི་ཆོས་པའི་
རྐང་འདྲེན་པ་ཞིག་རེད་ཅེས་བསྡིགས།
མེ་དད་ཆོས་པ་དེ་སྤྲོ་ལངས་ནས་ཨ་རབ་ཀྱི་ཁྱི་གུ་ཁྱོད་བདག་གི་གཏམ་ལ་མི་
ཉན་ནམ། མེ་དད་ཀྱི་ཆོས་ལ་མི་དད་དམ་ཞེས་བརྗོད་བཞིན་དུ་སྟན་ལས་ལངས་ཏེ་
མེ་ལ་ཐོད་པ་བཏུགས་མཚམས་འཁོར་གཡོག་ལ་ལྕག་ཚན་འཁུར་ཤོག་བརྗོད་ནས་
ཧཱ་སང་གི་ལུས་ལ་ལྕག་ཚན་མེ་འབར་བ་ལྟར་བསྣུན་པས་ཤ་པགས་གས་ནས་ཁྲག་
དམར་ཉིལ་ཉིལ་དུ་ཐོན། ཧཱ་སང་ནི་ཚ་ན་མི་བཟོད་པར་ངུ་ཅོ་དྲག་པོ་ལྡིར་བཞིན་
259

༄༅།།མཚན་ཞག་སྟོང་གི་གཏམ་རྒྱུད།
ཨཱ་ལཱ་ཐུགས་རྗེ་ཅན་ལ་སྐྱོབ་པའི་གསོལ་བ་བཏབ།
མེ་དད་ཆོས་པས་ཧཱ་སང་ལ་ཉེས་རྡུང་དྲག་པོ་བཏང་རྗེས་འཁོར་གཡོག་བོས་
ནས་ཁོ་ལ་ཟས་ཕྲན་བུ་སྦྱིན་དགོས་པའི་བཀོད་པ་བཏང་། འོན་ཀྱང་ཧཱ་སང་གིས་ཟ་
བར་མ་བྱས། དེ་ཉིན་ནས་བཟུང་མེ་དད་ཆོས་པ་དེས་ལམ་བར་དུ་ཉིན་མཚན་མེད་
པར་ཧཱ་སང་ལ་མནར་གཅོད་དྲག་པོ་བཏང༌། ཧཱ་སང་གིས་སྡུག་བསྔལ་རྣམས་བཟོད་
པར་བྱས་ཤིང་། ལྐོག་ཏུ་ཨཱ་ལཱ་ཐུགས་རྗེ་ཅན་ལ་རང་ཉིད་སྡུག་བསྔལ་ལས་གྲོལ་བའི་
གསོལ་བ་སྨོན་ལམ་རྩེ་གཅིག་ཏུ་བཏབ།
གྲུ་གཟིངས་མཚོ་ཐོག་ཏུ་ཟླ་གསུམ་ཙམ་བསྐྱོད་རྗེས་ཉིན་ཞིག་རྒྱ་མཚོའི་རླུང་
ཆེན་འཚུབ་སྟེ་རྦ་རླབས་ཀྱི་རལ་པ་གུང་དུ་གསིག་ཅིང་མཚོ་མོ་ཐམས་ཅད་ལང་ལོང་
དུ་ཁྱོམས་ནས་གྲུ་གཟིངས་འཇིག་ལ་ཉེ་བའི་མཚམས་སུ་གྲུ་དཔོན་དང་གྲུ་པ་ཐམས་
ཅད་གཅིག་གིས་གཅིག་ལ་ལྟ་བཞིན་སྨྲས་པར། ཨཱ་ལཱ་ཚད་བཙུགས། འདི་ནི་མེ་དད་
ཆོས་པ་དེས་ལས་ངན་བསགས་པའི་རྣམ་སྨིན་རེད། ཟླ་གསུམ་རིང་ཁོས་ན་གཞོན་
དེར་མནར་གཅོད་ཚད་མེད་བཏང་བས་ཨཱ་ལཱ་ཐུགས་ཁྲོས་ཏེ་བར་ཆད་འདི་བྱུང་བ་
ཡིན་པས། ང་ཅག་རྣམས་ཀྱང་ཐག་ཞོར་འབྲེང་དྲུད་དུ་སོང་བ་འདི་འདྲ་སྐྱོ་བ། ཞེས་
བརྗོད་བཞིན་མི་རྣམས་ཁོང་ཁྲོ་མེ་ལྟར་འབར་ནས་མེ་དད་ཆོས་པར་ངོ་ལོག་ནས་
ཁོའི་ངན་རོགས་དང་འཁོར་གཡོག་རྣམས་བསད། ཚུལ་དེ་མཐོང་བས་མེ་དད་ཆོས་
པ་དེའི་ཡིད་ལ་ད་ནི་ལེགས་མ་སོང་། རང་གི་སྲོག་ལ་ཡང་ཉེན་ཁ་ཕྲད་པར་སྙམ་
ནས་རང་འགུལ་གྱིས་ཧཱ་སང་གི་རྐང་ལག་བཅིངས་པའི་ཐི་གུ་རྣམས་བཀྲོལ་ཞིང༌།
ཁོའི་ལུས་ཀྱི་གོས་ཧྲུལ་རྣམས་ཕུད་ནས་གྱོན་པ་གསར་པ་ཞིག་ཀྱང་གཡོགས་ཏེ་སླད་
ཁོ་ལ་གསེར་བཙོ་སྦྱང་གི་ལག་ཤེས་ལེགས་པར་སློབ་རྒྱུ་དང་། ཁོ་རང་ཁྱིམ་དུ་སྐྱེལ་
རྒྱུའི་དམ་བཅའ་བཞག་ནས་སྨྲས་པར། བདག་གིས་བུ་ཁྱོད་ལ་ལས་འབྲས་སྙོགས་
260

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
པའི་བྱ་བ་ངན་པ་འདི་འདྲ་བྱས་པར་ཁྱོད་ཚིག་ཟ་ཀོ་ལོང་མེད་པ་གྱིས་ཞེས་བརྗོད།
ཧཱ་སང་ན་རེ། ཁྱོད་ཀྱིས་བདག་ལ་ལས་ངན་པ་འདི་ལྟ་བུ་བྱས་ཟིན་པས། ཁོ་
བོས་ཁྱོད་ལ་ཡིད་ཆེས་ཇི་ལྟར་རྙེད།
མེ་དད་ཆོས་པ་ན་རེ། ཉེས་པ་མེད་ན་ཉེས་པ་ཡངས་དགོས་དོན་མ་མཆིས།
ཁྱོད་ཀྱི་བཟོད་པའི་ཚད་ལ་ཚོད་བགམ་བྱེད་ཆེད་བདག་གིས་འདི་ལྟར་བྱེད་དགོས་
ཐུག བྱ་བ་ཆེ་ཕྲ་ཇི་ལྟར་ཡང་ཐམས་ཅད་ཨཱ་ལཱ་ཐུགས་རྗེ་ཅན་གྱིས་བཀོད་པ་མཛད་
པ་ཡིན།
ཧཱ་སང་ལ་བདེ་བ་ཐོབ་མཚམས་གྲུ་དཔོན་དང་གྲུ་པ་རྣམས་དགའ་ཞིང་ཡིད་
མགུ་བར་གྱུར། ཧཱ་སང་གིས་ཁོང་རྣམས་ལ་ཐུགས་རྗེ་ཆེ་ཞུས་ཤིང༌། ཨཱ་ལཱ་ཐུགས་རྗེ་
ཅན་ལ་ཡང་བསྟོད་སྨོན་རྒྱ་ཆེ་བྱས། དེའི་དུས་སུ་རླུང་རླབས་འཇགས་ནས་རྒྱ་མཚོ་
ཐམས་ཅད་འཇམ་མེར་གནས་ཤིང་། མི་རྣམས་ཀྱང་སྲོག་གི་འཇིགས་པ་ལས་ཐར།
དེ་ནས་གྲུ་གཟིངས་དེ་ཡང་མུ་མཐུད་རྒྱ་མཚོར་བགྲོད་པའི་ལམ་དུ་ཞུགས། ཧཱ་སང་
གིས་ཏ་ཟིག་པ། ཁྱོད་ཀྱིས་གྲུ་གཟིངས་གང་དུ་གཏོང་བ་ཡིན་ནམ་ཞེས་དྲིས།
ཏ་ཟིག་པ་ན་རེ། གསེར་བཙོ་སྦྱང་བྱེད་པར་གསེར་འགྱུར་རིལ་བུ་དགོས་པས།
གྲུ་གཟིངས་གསེར་འགྱུར་རིལ་བུ་ཐོན་ཡུལ་དུ་གཏོང་བ་ཡིན། ཞེས་བརྗོད་མུར་ཁོས་
མེ་དང་འོད་སྣང་ཚད་ལ་བཙུགས་ནས་ཧཱ་སང་ལ་འཚེ་བ་མི་བྱེད་པའི་དམ་བཅའ་
བཞག
ཧཱ་སང་ནི་ཁོ་པའི་གཏམ་ལ་ཡིད་ཆེས་ནས་སྤྲོ་བ་འཕེལ་ཏེ་གནས་མལ་ཟས་
གསུམ་ཁོ་དང་མཉམ་སྤྱོད་ཀྱིས་སླར་ཡང་ཟླ་གསུམ་མཚོ་ཐོག་ཏུ་བཞུད་མཐར་རྒྱ་
མཚོ་དང་འབྲེལ་བའི་སྐམ་ས་ཤིན་ཏུ་རིང་མོ་ཡོད་པ་དང༌། མཚོ་ཁད་དུ་བྱེ་མ་ཚོས་
གཞི་མི་གཅིག་པ་སྣ་ཚོགས་ཡོད་པའི་ཡུལ་ཞིག་ཏུ་གྲུ་གཟིངས་བཀག་ནས་བསྡད། མེ་
261

༄༅།།མཚན་ཞག་སྟོང་གི་གཏམ་རྒྱུད།
དད་ཆོས་པས་ཧཱ་སང་ལ་ད་ནི་ང་ཅག་འགྲོ་བའི་ཡུལ་དུ་སླེབས། ངེད་གཉིས་གྲོང་
ཁྱེར་ནང་འགྲོ་དགོས་པ་ཡིན། ཞེས་བརྗོད་པ་དང་གྲུ་དཔོན་ལ་ཁྱོད་ཅག་འདི་གར་
བསྒུགས་སྡོད་གྱིས་ཞེས་བརྗོད།
ཧཱ་སང་དང་མེ་དད་ཆོས་པ་གཉིས་སོང་སོང་ནས་རྒྱ་མཚོ་དང་རིང་དུ་ཆོད་པའི་
ཐང་སྟོང་ཞིག་ཏུ་སླེབས་པ་ན། མེ་དད་ཆོས་པ་དེས་རང་སར་བསྡད་དེ་ཟངས་ཀྱི་རྔ་
བོ་ཞིག་དང་སྔགས་ཡིག་བཀོད་པའི་རྔ་གཡབ་ཅིག་བཏོན་ནས་བརྡུངས་པ་ན། ཐང་
སྟོང་གི་དབུས་སུ་ཐལ་རྡུལ་འཚུབ། ཧཱ་སང་ནི་ཡ་མཚན་དང་འཇིགས་སྣང་འགྲན་
པ་ལྟར་བྱུང་ཞིང་། ཁོ་དང་མཉམ་དུ་ཡོང་བ་འགྱོད་དེ་ངོ་གདོང་ནས་ཐལ་བ་འཕྱུར།
མེ་དད་ཆོས་པ་དེས་ཁོ་ལ་ལྟ་བཞིན་བུ་ཁྱོད་ཅི་བྱས་སོང་ངམ། ཁྱོད་སྐྲག་མི་དགོས།
བདག་གི་བྱ་བ་འདི་ལ་ཁྱོད་ཀྱི་ལུས་སྲོག་གཡར་དགོས་པ་མ་མཆིས་ན། ཁྱོད་འདིར་
ཁྲིད་མི་སྲིད། ཁྱོད་གོ་བར་གྱིས་ཤིག འབྱུང་འགྱུར་གྱི་བྱ་བ་ཐམས་ཅད་བཟང་ངོ་། །
ཐལ་རྡུལ་འདི་དག་གིས་ང་ཅག་ལ་བཞོན་པ་ཁྲིད་ནས་ཚེགས་མེད་དུ་ཐང་སྟོང་འདི་
ལས་སྒྲོལ་སྲིད་པ་ཡིན་ཞེས་བརྗོད།
ཡུད་ཙམ་སོང་བ་དང་ཐལ་རྡུལ་གྱི་ཡོལ་བ་བྱེ་ནས་རྔ་མོང་མོ་ཆགས་གསུམ་
ཐོན་བྱུང་བ་ན། མེ་དད་ཆོས་པ་དེ་དང་ངེད་རང་སོ་སོས་རྔ་མོང་རེ་བཅིབས། རྔ་
མོང་གཞན་དེ་ལ་བཟའ་བྱའི་འབྲུ་རིགས་བཀལ་ནས་ཐོན། དེ་ལྟར་ཉིན་བདུན་སོང་
བའི་མཐར་མུ་མཐའ་མི་མངོན་པའི་མྱ་ངམ་གྱི་ཐང་ཆེན་ཞིག་ཏུ་སླེབས། དེར་རྔ་མོང་
ལས་བབས་ཏེ་ལྟ་བའི་ཚེ་ན་དེར་གསེར་སྨར་པོའི་ཀ་བ་བཞི་ཡིས་བཏེགས་པའི་བ་
གམ་ཁང་ཐོག་རིལ་མོ་ཅན་ཞིག་ཡོད་པ་དེ་ནང་དུ་སོང་ནས་བཟའ་བཏུང་བྱས། ཧཱ་
སང་གིས་ཕར་ལྟ་ཚུར་ལྟ་བྱེད་བཞིན་མཐོ་སར་མཛུབ་མོ་བཙུགས་ནས་བགྲེས་སོང་
མཁྱེན། ཕར་ཕྱོགས་དེ་ཅི་ཡིན་ནམ་ཞེས་དྲིས།
262

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
མེ་དད་ཆོས་པ་ན་རེ། དེ་ནི་ཕོ་བྲང་ཡིན་ནོ། །
ཧཱ་སང་ན་རེ། ངེད་གཉིས་དེར་ལྟ་བར་འགྲོའམ།
མེ་དད་ཆོས་པ་དེས་དབུགས་རིང་ཞིག་འཕྱུངས་ནས་ཁྱོད་ཕོ་བྲང་འདི་སྐོར་མ་
ཤོད་ཅེས་བརྗོད་རྗེས་མི་འདོད་བཞིན་དུ་སྨྲས་པར། ཕོ་བྲང་དེའི་ནང་བདག་གི་དགྲ་
ཡ་ཞིག་སྡོད་པ་ཡིན། ཁོ་དང་བདག་དབར་གྱི་འཁོན་རྩོད་དེ་ད་ལྟ་ཁྱོད་ལ་ཤོད་པའི་
དུས་མ་ཡིན་ཞེས་བརྗོད།
མེ་དད་ཆོས་པས་ཟངས་རྔ་བརྡུངས་པ་དང་རྔ་མོང་སླེབས་སོང་བ་ན། ཁོང་
གཉིས་རྔ་མོང་བཅིབས་ནས་མུ་མཐུད་ཉིན་ཞག་བདུན་སོང༌། ཉིན་བརྒྱད་པར་མེ་
དད་ཆོས་པས་ཧཱ་སང་ལ་དེ་རིང་ཁྱོད་ཀྱིས་གང་རིག་བྱུང་ངམ་ཞེས་དྲིས།
ཧཱ་སང་ན་རེ། བདག་གིས་ཤར་ནུབ་གཉིས་སུ་སྤྲིན་དང་ན་བུན་འཁྲིགས་
པ་མཐོང་།
མེ་དད་ཆོས་པ་ན་རེ། དེ་ནི་སྤྲིན་དང་ན་བུན་མ་ཡིན། དེ་ནི་སྤྲིན་གྱིས་
བཏུམས་པའི་རི་བོ་རྩེ་མོ་མི་མངོན་པ་ཞིག་ཡིན། རི་བོ་དེ་ཤིན་ཏུ་མཐོ་བས་རྩེ་མོར་
སྤྲིན་དང་ན་བུན་མ་མཆིས། དེ་ནི་བདག་འགྲོ་བའི་གནས་ཡིན་ལ། བདག་གི་འདོད་
དོན་ཐམས་ཅད་རི་བོ་དེའི་རྩེ་མོར་ཡོད་ན། ཁྱོད་ཀྱི་ལག་གཉིས་ལ་བརྟེན་ནས་
བདག་གི་འདོད་དོན་སྒྲུབ་དགོས་པས། ཁོ་བོས་ཁྱོད་འདིར་ཁྲིད་ཡོང་བ་ཡིན་
ཞེས་བརྗོད།
ཧཱ་སང་ན་རེ། ཁྱོད་ཀྱིས་བདག་འདིར་ཁྲིད་ནས་ཁྱོད་ཀྱི་འདོད་དོན་ཅི་སྒྲུབ་
དགོས་པ་ཡིན། ཞེས་བརྗོད་ནས་ད་ལན་སྲོག་མགོ་ཐོན་རེ་བྲལ་སོང་སྙམ། མེ་དད་
ཆོས་པ་ན་རེ། གསེར་བཙོ་སྦྱང་བྱེད་པར་སྨན་རྩྭ་ཞིག་དགོས་པ་ཡིན། སྨན་རྩྭ་དེ་ནི་
སྤྲིན་སྨུག་གིས་བཏུམས་ནས་རུལ་བར་བྱེད་དགོས་པ་ཡིན་པས། རི་བོ་དེ་ནི་སྨན་རྩྭ་
263

༄༅།།མཚན་ཞག་སྟོང་གི་གཏམ་རྒྱུད།
དེ་རིགས་སྐྱེ་བའི་གནས་བཟང་པོ་ཞིག་ཏུ་མཆིས། གལ་ཏེ་སྨན་རྩྭ་དེ་རྙེད་ན་གསེར་
བཙོ་སྦྱང་བྱེད་པའི་གནད་ཐམས་ཅད་ཁྱོད་ལ་སློབ་ཅེས་བརྗོད།
ཧཱ་སང་གིས་སློབ་དཔོན་བཀའ་དྲིན་ཆེ་ཞེས་བརྗོད་རྗེས་ཡིད་ལ་སྐྱེད་མའི་ངག་
ལ་མི་ཉན་པས་འཕྱུགས་སོང་སྙམ་ནས་འགྱོད་གདུང་གི་མཆི་མ་ཤོར།
ཁོང་གཉིས་པོ་སོང་སོང་ནས་རི་རྩར་སླེབས་པའི་ཚེ་ཧཱ་སང་གིས་མཁར་ཁྱིམ་
ཞིག་མཐོང་ནས་ཁོ་ལ་ཕར་ཕྱོགས་ཀྱི་མཁར་ཁྱིམ་དེ་ཅི་ཡིན་ནམ་ཞེས་དྲིས།
མེ་དད་ཆོས་པ་ན་རེ། དེ་ནི་ལྷ་འདྲེ་དང་སྲིན་པོ་མི་ཟན་རྣམས་ཀྱི་སྡོད་གནས་
རེད། ཅེས་བརྗོད་ནས་ཁོས་རྔ་མོང་ལས་བབས་པ་དང༌། ཧཱ་སང་ཡང་རྔ་མོང་ལས་
བབས་བཅུག་རྗེས་ཁོའི་འགྲམ་དུ་བོས་ནས་ཁྱོད་སྔར་སོང་གི་བྱ་བར་བདག་ལ་སེམས་
འཛིན་མ་བྱེད། ཐེངས་འདིའི་སྦྱོང་བརྡར་ཐོབ་པ་ནས་བཟུང༌། ཁྱོད་ཁང་བུ་དེའི་
ནང་སོང་བར་ཉེན་ཁ་མེད་པ་ཁོ་བོས་འགན་ལེན། ད་ལན་ཁྱོད་རི་རྩེར་སོང་ནས་
བྱུང་བའི་འབྲས་བུ་རྣམས་ངེད་གཉིས་མཉམ་དུ་ལོངས་སུ་སྤྱོད་དགོས་པས། ཁྱོད་
ཀྱིས་བདག་ལ་སྦ་གསང་བྱེད་མི་རུང་ཞེས་བརྗོད།
ཧཱ་སང་གིས་ཁོ་བོས་ཁྱེད་ཀྱི་བཀའ་བཞིན་དུ་ཞུའོ་ཞེས་བརྗོད།
མེ་དད་ཆོས་པ་དེས་ཁུག་མ་ཞིག་གི་ནང་ནས་རང་འཐག་གཅིག་དང་གྲོ་རིལ་
ཕྲན་བུ་བཏོན་ནས་གྲོ་བཏགས་རྗེས་གྲོ་ཞིབ་བརྫིས་ཏེ་གྲོ་ཟན་གསུམ་བཅོས། དེ་ནས་
མེ་བཏང་སྟེ་བསྲེགས་ཟིན་མཚམས་ཟངས་རྔ་དང་རྔ་གཡབ་བཏོན་ནས་རྔ་བརྡུངས་
པ་ན་རྔ་མོང་ཁྱུ་གཅིག་དེ་གར་སླེབས། ཁོས་དེ་ཁྲོད་ནས་རྔ་མོང་གཅིག་བསད་དེ་
པགས་པ་བཤུས་རྗེས་ཧཱ་སང་ལ་སྨྲས་པར། བདག་གི་བུ་ཧཱ་སང་གོ་བར་གྱིས་ཤིག
ཁྱོད་གྲི་གུ་འདི་བཟུང་ལ་ཁོ་བོས་ཁྱོད་རྔ་ལྤགས་ནང་བསྒྲིལ་ནས་ཁ་བཙེམས་ཏེ་ས་
ཐོག་ཏུ་འཇོག ཡུད་ཙམ་སོང་བ་ན་བྱ་རྒོད་ཤིན་ཏུ་ཆེ་བ་ཞིག་གིས་ཁྱོད་ཁུར་འགྲོ།
264

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རི་སྟེང་དུ་སླེབས་མཚམས་ཁྱོད་ཀྱི་ལག་གི་གྲི་གུ་འདིས་ཀོ་ཐུམ་བཤགས་ནས་ཁྱོད་
ཕྱིར་ཐོན་ཤོག བྱ་རྒོད་ཆེན་པོ་དེ་ཁྱོད་མཐོང་བ་དང་བྲོས་འགྲོ་བ་ཡིན། སྐབས་དེར་
ཁྱོད་ཀྱིས་རི་གཤམ་དུ་བལྟས་ནས་བདག་ལ་གཏམ་སྨྲ་བར་གྱིས། དེ་ནས་ཇི་ལྟར་བྱེད་
དགོས་པ་ཁོ་བོས་ཁྱོད་ལ་ཤོད།། ཅེས་བརྗོད་མཚམས་ཁོས་གྲོ་ཟན་གསུམ་པོ་དེ་དང་།
ཆུ་ཤ་རྐྱལ་གང༌། ཧཱ་སང་དང་བཅས་པ་རྔ་ལྤགས་ནང་བསྒྲིལ་ཏེ་བཙེམས་རྗེས་རང་
ཉིད་རྒྱང་ཞིག་ཏུ་ཡིབ་ནས་འཇབ་ལྟ་བྱས། ཡུད་ཙམ་སོང་བ་ན་བྱ་རྒོད་ཤིན་ཏུ་ཆེ་བ་
ཞིག་འཕུར་ནས་སླེབས་བྱུང་བ་དེས་ཀོ་ཐུམ་བཀྱག་སྟེ་རི་སྟེང་དུ་འཕུར་ནས་དེ་གར་
བབས། ཧཱ་སང་གིས་ད་ནི་རི་སྟེང་དུ་སླེབས་པར་སྙམ་པ་དང་ཀོ་ཐུམ་བཤགས་ནས་
ཕྱིར་ཐོན་རྗེས་རི་གཤམ་དུ་ཡོད་པའི་མེ་དད་ཆོས་པར་སྐད་འབོད་བྱས། ཧཱ་སང་གི་
སྐད་བརྡ་ཐོས་པ་དང་མེ་དད་ཆོས་པ་དེ་སྤྲོ་བ་རབ་ཏུ་འཕེལ་ནས་ཁྱོད་བདག་ལ་རྒྱབ་
ཕྱོགས་ཏེ་རང་གི་མདུན་ཕྱོགས་སུ་བསྐྱོད་ནས་གང་རིག་པ་མྱུར་བར་བདག་ལ་ཤོད་
ཅེས་བརྗོད།
ཧཱ་སང་གིས་ཁོའི་ངག་བཀོད་ཇི་བཞིན་རང་གི་མདུན་ཕྱོགས་སུ་གོམ་པ་འགའ་
ཙམ་སོང་བ་ན། དེ་གར་ཐོད་སྐམ་དང་ཀེང་རུས་ཀྱིས་ཁེངས་ནས་ཡོད་པ་དང་། དེ་
འགྲམ་ན་འབུད་ཤིང་ཀྱང་མང་པོ་ཡོད་པས། ཁོས་རང་གིས་གང་རིག་པ་ཐམས་ཅད་
མེ་དད་ཆོས་པར་ཇི་བཞིན་དུ་བརྗོད། ཧཱ་སང་གི་གཏམ་དེ་ཐོས་པ་དང་མེ་དད་ཆོས་
པས་ཡར་ལ་སྨྲས་པར། དེ་ནི་ང་ཅག་གིས་འཚོལ་བའི་དངོས་པོ་དེ་ཡིན་པས། ཁྱོད་
ཀྱིས་འབུད་ཤིང་ཁྲེས་པོ་དྲུག་བསྡམས་ནས་བདག་ལ་སྐྱུར་ཤོག དེ་ནི་ང་ཅག་རྣམས་
གསེར་བཙོ་སྦྱང་བྱེད་པར་མཁོ་བ་ཡིན་ཞེས་བརྗོད།
ཧཱ་སང་གིས་ཁོའི་ངག་བཀོད་བཞིན་འབུད་ཤིང་ཁྲེས་པོ་དྲུག་བསྡམས་ནས་རི་
གཤམ་དུ་བསྐྱུར། འབུད་ཤིང་རྣམས་རག་པ་དང་མེ་དད་ཆོས་པ་དེའི་ཡིད་ལ་ད་ནི་
265

༄༅།།མཚན་ཞག་སྟོང་གི་གཏམ་རྒྱུད།
བསམ་དོན་འགྲུབ་སོང་སྙམ་ནས་གདོང་རིས་ངན་པ་དམར་རྗེན་དུ་བཏོན་ཏེ་ཧཱ་སང་
ལ་སྨྲས་པར། ལྟས་ཕྲུག་ཁྱོད་ཉོན་ཅིག བདག་གིས་ཁྱོད་བེད་སྤྱད་ནས་སྒྲུབ་དགོས་
པའི་འདོད་དོན་རྣམས་ཡིད་བཞིན་དུ་འགྲུབ་སོང་བ་ན། སླད་ཁྱོད་མི་ཚེ་རི་སྟེང་དུ་
སྡོད་པའམ། ཡང་ན་རི་ལས་མཆོངས་ཏེ་ལྕེབས་པ་གང་དགའ་ཁྱོད་ཀྱིས་ལྟོས་ཅེས་
བརྗོད་ནས་སོང་། ཧཱ་སང་གིས་དབུགས་རིང་ཞིག་བྱིན་ནས་བདག་ནི་མི་ངན་དེའི་
གཡོ་འོག་ཏུ་ཚུད་པ་འགྱོད། ད་ནི་ཨཱ་ལཱ་ཐུགས་རྗེ་ཅན་ལ་གསོལ་བ་འདེབས་རྒྱུ་ལས་
གཞན་པའི་ཐབས་མ་མཆིས་ཞེས་ཆིག་ལབ་བརྒྱབ་སྟེ་ངུ་བཞིན་དུ་སྨྲེ་སྔགས་འདི་ལྟར་
བཟླས།
ལས་དབང་བཙན་པོས་དཔྱོད་ལྡན་སྐྱེ་བོ་དག །
རང་ཡུལ་བཞག་སྟེ་ས་མཐར་གྱར་བའི་དུས། །
དེ་ཡི་རྣ་དང་མིག་ནི་གསལ་མི་གྱུར། །
རྣམ་དཔྱོད་རིག་པའི་བློ་ཡང་སྐྲ་བཞིན་བྱི། །
མྱོང་བྱའི་ལས་དེ་རྫོགས་པའི་མཐའ་མ་ལ།།
དེ་ཡིས་བློ་དང་རིག་པའི་སྒོ་ཡང་ཕྱེ།
སྔར་སོང་བྱ་བ་མ་བརྗེད་ཡིད་ལ་འཇོག །
བླང་དོར་མི་འཕྱུག་བསླབ་བྱ་ལེན་དུ་ཆུག
ཐལ་བའི་ལས་ལ་འགྱོད་པའི་གཏམ་མ་འདྲི།།
ལས་རྣམས་ཀུན་ལ་འབྱུང་བའི་རྐྱེན་རེ་མཆིས།
ཧཱ་སང་ཡར་ལངས་ཏེ་ཕྱོགས་བཞིར་ལྟ་བའི་ཚེ་རང་ཉིད་རི་བོ་མཐོན་པོའི་རྩེ་
མོར་ལུས་པས། ད་ནི་གསོན་པའི་རེ་བ་བྲལ་བར་སྙམ། ཁོའི་གཞོགས་ཤིག་ཏུ་གཡང་
ས་ཆེན་པོ་ཞིག་ཡོད་པ་དེ་འགྲམ་དུ་སོང་ནས་ལྟ་བའི་ཚེ། གཡང་ས་ཆེན་པོ་དེའི་
266

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རྩ་བ་རྒྱ་མཚོ་དང་འབྲེལ་ཞིང་རྦ་རླབས་ཀྱི་རལ་པ་གུང་ལ་གསིག་ནས་ཡོད་པ་རིག
ཁོས་དེ་གར་བསྡད་དེ་ཁུ་རན་གསུང་རབ་སྐྱོར་འདོན་ཐོག་ཨཱ་ལཱ་ཐུགས་རྗེ་ཅན་གྱིས་
རང་ཉིད་སྡུག་བསྔལ་གྱི་གནས་འདི་ལས་སྐྱོབ་པའམ། ཡང་ན་ཚེ་ཡི་འཕེན་པ་རྫོགས་
ཏེ་གང་མགྱོགས་སྐྱེ་གནས་སུ་འཕོས་ནའང་མི་འགྱོད་པའི་གསོལ་བ་སྨོན་ལམ་དྲག་ཏུ་
བཏབ་སྟེ་གཡང་ས་དེ་ནས་རྒྱ་མཚོར་མཆོངས། བསམ་ཡུལ་ལས་འདས་པ་ཞིག་ལ་ཁོ་
པ་རྒྱ་མཚོའི་རྦ་རླབས་ཀྱིས་བླངས་ནས་སྐྱོན་ཆགས་གང་ཡང་མ་བྱུང་བའི་ཁར་རླུང་
རླབས་ཀྱིས་མཚོ་ཁར་བདས། ཁོ་ནི་རང་ཉིད་འཆི་བའི་གནས་སུ་མ་སོང་བར་གསོན་
པོར་གནས་པའི་དགའ་ཚོར་གྱིས་ཡར་ལངས་ཏེ་ཨཱ་ལཱ་ཐུགས་རྗེ་ཅན་ལ་བསྟོད་སྨོན་རྒྱ་
ཆེར་བྱས། དེ་ནས་ཟས་འཚོལ་བར་འགྲོ་བའི་ཚེ་ན་སྔར་ཁོ་དང་མེ་དད་ཆོས་པ་པེ་ཧཱ་
ར་མུ་བགྲོད་པའི་ལམ་དེར་སླེབས། མུ་མཐུད་སོང་བས་རྩེ་མོ་མཁའ་ལ་རེག་པའི་ཕོ་
བྲང་མཐོན་པོ་ཞིག་གི་འགྲམ་དུ་འབྱོར། དེ་ནི་སྔར་མེ་དད་ཆོས་པས་ཁོ་པའི་དགྲ་ཡ་
སྡོད་པའི་ཁང་བུ་རེད་ཅེས་བརྗོད་པའི་མཁར་ཁྱིམ་དེ་ཡིན་པ་རྟོགས། ཧཱ་སང་གིས་
ཨཱ་ལཱ་ཚད་བཙུགས། ཁང་བུ་འདིའི་ནང་སོང་ན་བདག་ཉེན་གནས་ལས་འགྲོལ་ཐུབ་
པའང་སྲིད་ཅེས་ཆིག་ལམ་བརྒྱབ།
མཁར་ཁྱིམ་དེའི་རྒྱལ་སྒོ་ཕྱེ་ནས་ཡོད་པས་ཧཱ་སང་ནང་དུ་ཞུགས་སོང་བ་ན།
དེ་གར་བཅོ་ལྔའི་ཟླ་ལྟར་མཚར་བའི་གཞོན་ནུ་མ་གཉིས་མགོ་བོ་དུད་ནས་མིག་མང་
རྩེད་བཞིན་དུ་མཆིས། ཡུད་ཙམ་སོང་རྗེས་བུ་མོ་གཅིག་གིས་མགོ་བོ་བཏེགས་ནས་ལྟ་
བའི་ཚེ་ཧཱ་སང་མཐོང་བ་དང་སྤྲོ་བ་ཆེན་པོས་ཨཱ་ལཱ་མཁྱེན་ནོ། ། འདིར་རྐང་གཉིས་
མི་ཞིག་འདུག་པ་འདི་ནི་མེ་དད་ཆོས་པ་པེ་ཧཱ་ར་མུས་འདི་ལ་བསྐྱལ་བ་མིན་ནམ་
ཞེས་བརྗོད།
གཞོན་ནུ་མའི་གཏམ་དེ་ཐོས་འཕྲལ་ཧཱ་སང་གིས་རྟབ་རྟབ་པོར་པུས་མོ་ས་ལ་
267

༄༅།།མཚན་ཞག་སྟོང་གི་གཏམ་རྒྱུད།
བཙུགས་ཏེ་ངུ་བཞིན་དུ་སྲས་མོ་མཁྱེན་ནོ། ཨཱ་ལཱ་ཚད་བཙུགས། ཁོ་བོ་ནི་ཉམ་ཐག་
སྐྱེ་བོ་དེ་རང་ཡིན་ཞེས་བརྗོད།
གཞོན་ནུ་མ་གཉིས་ལས་གཅུང་མོ་དེས། གཅེན་མོ། ཁོ་མོ་ནི་སྐྱེ་བོ་འདི་དང་
གཅེན་གཅུང་དུ་སྦྲེལ་བར་འདོད་པས་འདི་ཉིན་ནས་བཟུང་བདག་ནི་ཁོ་ཡི་དོན་དུ་
འཆི་ནུས་པ་དང༌། ཁོ་ཡི་དོན་དུ་ན་ནུས་པ། ཁོ་དགའ་ན་དགའ་ནུས་པ། ཁོ་སྡུག་
ན་སྡུག་ནུས་པ་བྱེད་རྒྱུ་ཡིན་ན་ཁྱེད་ཀྱིས་དཔང་པོ་མཛོད། ཅེས་བརྗོད་པ་དང་སྟན་
ལས་ལངས་ཏེ་ཧཱ་སང་གི་ལག་ནས་བཟུང་སྟེ་གཅེན་མོ་དང་མཉམ་དུ་ཁྱིམ་སྦུག་ཏུ་
ཁྲིད་རྗེས་ཁོའི་ལུས་ཀྱི་གྱོན་པ་ངན་ངོན་རྣམས་ཕུད་དེ་དཔོན་ཆས་ཁ་གསར་ཆ་ཚང་
ཞིག་གཡོགས། ད་དུང་རོ་བཅུད་བཟང་བའི་ཟས་སྣ་ཕུན་སུམ་ཚོགས་པ་བསྒྲིགས་
གཤོམས་ཀྱིས་ཁོང་གསུམ་པོ་བཟའ་བཏུང་ལ་ལོངས་སུ་སྤྱད། ཁོང་གཉིས་པོས་ཧཱ་
སང་ལ་འདི་ལྟར་དྲིས་པར། ངོ་ཚ་ཞེ་ཁྲེལ་མེད་པའི་མཐུ་གཏད་སྦྱོར་མཁན་སྐྱེ་བོ་
གདུག་པ་ཅན་དེས་ཁྱོད་ལ་གནོད་འཚེ་ཇི་ལྟར་བྱས་ལུགས་ང་ཅག་གཉིས་ལ་ཞིབ་
པར་ཤོད་ཅིག ང་ཅག་གིས་ཀྱང་ངེད་རྣམས་དང་སྐྱེ་བོ་གདུག་པ་ཅན་དེའི་དབར་
གྱི་གནས་ཚུལ་རྣམས་ཁྱོད་ལ་ཤོད། དེ་ལྟར་བྱས་ན། སླད་ཁྱོད་དང་སྐྱེ་བོ་ངན་པ་
དེ་ཕྲད་སྐབས་དོགས་ཟོན་བྱེད་རྒྱུར་ཕན་པ་ཡོང་ངོ་ཞེས་བརྗོད།
ལྕམ་སྲིང་གཉིས་པོའི་གཏམ་དེ་ཐོས་པ་དང་གཞོན་ནུ་མ་དེ་གཉིས་པོས་རང་
ལ་དགའ་བ་དང་སེམས་ཁུར་འདི་ལྟ་བུ་བྱས་པར་ཡིད་མགུ་སྟེ་སེམས་ཀྱི་ཁུར་པོ་
བབས་ནས་བློ་རིག་ཀྱང་རིམ་གྱིས་གསོས་པའི་ཚེ། རང་ཐོག་ཏུ་བྱུང་བའི་གོད་ཆགས་
རྣམས་སྦ་གསང་མེད་པར་ཁོང་གཉིས་པོར་བཤད། ལྕམ་སྲིང་གཉིས་པོས་ཧྰ་སང་ལ་
སྐབས་དེར་ཁྱོད་ཀྱིས་ཁོ་ལ་ཕོ་བྲང་འདིའི་སྐོར་གཏམ་དྲིས་སམ་ཞེས་བརྗོད།
ཧཱ་སང་ན་རེ། དྲིས་ལགས། ཁོས་བདག་ནི་མཁར་ཁྱིམ་དེ་ལ་མི་དགའ། དེ་ནི་
268

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
འདྲེ་སྲིན་སྡོད་པའི་གནས་རེད་ཅེས་བརྗོད་བྱུང་།
ལྕམ་སྲིང་གཉིས་ཁོང་ཁྲོ་ཆེན་པོས་སྨྲས་པར། ཆོས་ལོག་པ་དེས་ང་ཅག་རྣམས་
འདྲེ་སྲིན་རེད་ཟེར་བ་ཡིན་ནམ།
ཧཱ་སང་ན་རེ། ཡིན་ནོ། ། ཁོས་དེ་ལྟར་ཟེར་བ་ཡིན་ནོ། །
གཅུང་མོ་དེ་ཁོང་ཁྲོ་མེ་ལྟར་འབར་ནས་ཨཱ་ལཱ་ཚད་བཙུགས། བདག་གིས་ཅི་
ནས་ཀྱང་ཁོ་གསོད་པར་བྱེད་དོ། །
ཧཱ་སང་ན་རེ། ཁོ་ནི་ངན་སྔགས་ཀྱི་ལས་སྦྱོར་ལ་མཁས་པའི་སྐྱེ་བོ་གཡོ་སྒྱུ་ཅན་
ཞིག་ཡིན་པས་ཁྱེད་ཀྱིས་ཁོ་གླགས་རྙེད་དམ།
གཅུང་མོ་ན་རེ། ཁོ་ནི་མུ་ཧྲང་ཡེ་ཏེ་ཞེས་པའི་སྐྱེད་མོས་ཚལ་ཞིག་ཏུ་སྡོད་པ་
རེད། ཁོ་མོས་དེར་སོང་ནས་ཁོ་བསྒྲལ་དགོས་པ་ཡིན།
གཅེན་མོ་ན་རེ། ཧཱ་སང་གིས་བཤད་པ་བདེན། འོན་ཀྱང་སྔོན་ལ་ཁྱོད་ཀྱིས་ང་
ཅག་གི་གནས་ཚུལ་རྣམས་ཧཱ་སང་ལ་བཤད་ནས་ཁོའི་ཡིད་ལ་འཇགས་པ་བྱེད་དགོས།
གཅུང་མོ་ན་རེ། གཅེན་པོ་མཁྱེན་ནོ། ། ང་ཅག་གཉིས་ནི་རྒྱལ་པོའི་སྲས་མོ་
ཡིན། ང་ཅག་གི་ཡབ་ནི་ལྷ་ཡི་རྒྱལ་པོའི་ཁྲོད་དུ་དབང་ཐང་ཤིན་ཏུ་ཆེ་བའི་ལྷ་རྒྱལ་
དུ་མཆིས། ཕོ་བྲང་ནང་བྲན་འཁོར་ཕོ་མོའི་ཚོགས་གྲངས་ལས་འདས་པ་བསྐྱངས་
ཤིང་། ལྷ་དམག་གི་དཔུང་ཚོགས་ཀྱང་བགྲང་གིས་མི་ལང་བ་ཡོད་པས་སྟོབས་དང་
མངའ་ཐང་ཤིན་ཏུ་ཆེ། ང་ཅག་གི་ཡབ་རྒྱལ་པོར་ངེད་ཚོ་ཕ་གཅིག་མ་གཅིག་གི་སྲས་
མོ་བདུན་ཡོད། ཡབ་རྒྱལ་པོ་ཁོང་ནི་བཀའ་བཙན་ཞིང་ང་རྒྱལ་དང་ཞེ་སྡང་ཆེ་བ་
སུས་ཀྱང་དོ་ཟླ་མི་ཆོག་པའི་སྐྱེ་བོ་ཡ་མཚན་ཅན་ཞིག་ཡིན་པས། ཁོང་གིས་ང་ཅག་
སྲས་མོ་རྣམས་གཅིག་ཀྱང་བག་མར་གཏོང་བར་མི་བྱེད། ཉིན་ཞིག་ཁོང་གིས་སྲིད་
བློན་དང་ཞི་དྲག་བློན་པོའི་ཚོགས་རྣམས་བསྐོངས་ནས་འཇིག་རྟེན་འདིའི་ཐོག་ནགས་
269

༄༅།།མཚན་ཞག་སྟོང་གི་གཏམ་རྒྱུད།
དང་གཙང་ཆུ་འཛོམས་ཤིང་ལྷ་འདྲེ་མི་གསུམ་སླེབས་མི་ཐུབ་པའི་གནས་ཤིག་གང་དུ་
ཡོད་པ་ཁྱོད་ཅག་གིས་བདག་ལ་ཤོད་ཅིག་གསུངས།
བློན་ན་རེ། རྒྱལ་པོ་མི་དབང་ཆེན་པོ། ཁྱེད་ཅིའི་ཕྱིར་གནས་འདི་འདྲ་འཚོལ་
བ་ཡིན།
རྒྱལ་པོ་ན་རེ། བདག་གིས་སྲས་མོ་བདུན་པོ་གནས་དེ་ལ་སྐྱེལ་བ་ཡིན།
བློན་པོ་ན་རེ། སྐྱེས་མཆོག་སུར་མན་གྱི་སྐུ་དུས་སུ་ངོ་ལོག་པའི་ལྷ་འདྲེ་རྣམས་
ཀྱིས་སྤྲིན་གསེབ་རི་བོའི་ཐོག་ཏུ་བཞེངས་པའི་ཕོ་བྲང་ཞིག་ཡོད་པ་དེར་སྲས་མོ་
རྣམས་བཞུགས་ན་འཚམ་པ་ཡིན། ཅི་ཕྱིར་ཞེ་ན། ལྷ་འདྲེ་ངོ་ལོག་པ་རྣམས་ཚར་
བཅད་རྗེས་ཕོ་བྲང་དེར་སྡོད་མཁན་མེད། ཡུལ་དེ་ས་མཐར་གནས་ཤིང་ཉེན་ཆེ་བས་
དེར་འགྲོ་ཕོད་མི་མེད། ཕོ་བྲང་དེའི་མཐའ་སྐོར་དུ་ནགས་དང་། འབྲས་ལྡན་ཤིང་སྣ།
གཙང་པོ་སོགས་ཡོད་ལ། ཆུ་བོ་རྣམས་ནི་མངར་བསིལ་ལྡན་ཞིང་གངས་ཆུ་ལས་ཀྱང་
གྲང་བ། ཆུ་དེ་བཏུང་པ་ཙམ་གྱིས་མཛེ་ནད་དང་སྨྱོ་ནད་སོགས་བཅོས་དཀའི་ནད་
རིགས་དུ་མ་འཕྲལ་དུ་དྲག་སྐྱེད་ཐུབ་པ་ཡིན་ཞེས་བརྗོད།
གཏམ་དེ་ཐོས་པ་དང་ཡབ་རྒྱལ་པོས་དཔུང་དམག་མངགས་ཏེ་ང་ཅག་རྣམས་
ལ་འཚོ་ཆས་དང་བཅས་གནས་འདིར་བསྐྱལ། ཡབ་རྒྱལ་པོས་ང་ཅག་བུ་མོ་རྣམས་
དང་ཐུག་ཕྲད་བྱེད་དགོས་ཚེ་ཁོང་གིས་སྔགས་ཀྱི་ལས་སྦྱོར་ལ་མཁས་པའི་སྔགས་པའི་
ལས་རོགས་ཤིག་ངེད་རྣམས་འབོད་དུ་བཏང་ནས་ཕོ་བྲང་ནང་ཡབ་དང་མཉམ་དུ་
དགའ་དགའ་སྤྲོ་སྤྲོའི་ངང་ཉིན་ཤས་བསྡད་རྗེས་ཡབ་རྒྱལ་པོས་དཔུང་ཚོགས་མངགས་
ཏེ་ང་ཅག་རྣམས་འདིར་སྐྱེལ་བ་ཡིན། ང་ཅག་གི་སྤུན་གཞན་ལྔ་པོ་དེ་རིང་ནགས་
གསེབ་ཏུ་རྔོན་རྒྱག་པར་སོང་། ཉིན་ལྟར་ང་ཅག་བུ་མོ་གཉིས་རེ་ཁྱིམ་དུ་ལྟོ་ཆས་
བཟོས་ནས་སྡོད་དགོས་པ་ཡིན་པས། དེ་རིང་ངེད་གཉིས་ཁྱིམ་དུ་སྡོད་བྱ་འཁེལ་
270

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ནས་བཟའ་བཏུང་བཅོ་རེས་ཡིན། ངེད་རྣམས་ཀྱིས་སྔ་ས་ནས་ཨཱ་ལཱ་ཐུགས་རྗེ་ཅན་
ལ་ང་ཅག་གི་རྩེད་ཟླར་སྐྱེས་པ་ཞིག་ཡོང་བའི་སྨོན་ལམ་བཏབ་པ་དེ་རིང་འགྲུབ།
ཁྱོད་སླེབས་པ་བཟང་། གནས་འདི་དབེན་ཞིང་སྐྱིད་ལ། གནོད་པ་དང་འཚེ་བའི་
འཇིགས་པ་གང་ཡང་མེད་པས། ད་ནི་ཁྱོད་ང་ཅག་སྤུན་མོ་རྣམས་དང་མཉམ་དུ་
སྡོད་ཅེས་བརྗོད།
ཧཱ་སང་ནི་ཡིད་དགའ་སྤྲོས་མྱོས་ཏེ་དབང་མེད་དུ་ཨཱ་ལཱ་ཐུགས་རྗེ་ཅན་གྱིས་སྙིང་
རྗེ་མཛད་དེ་བདག་ལ་བདེ་བའི་སྐལ་བ་བྱིན་པ་ཡིན་ནོ་ཞེས་ངག་ནས་ཐོན།
སྲས་མོ་དེས་ཧཱ་སང་གི་ལག་ནས་བཟུང་སྟེ་ཡངས་ཤིང་རྒྱ་ཆེ་བའི་གཟིམ་ཆུང་
ཞིག་གི་ནང་དུ་ཁྲིད་ནས་ཁོ་པ་སྲིད་ན་དཀོན་པའི་སྡོད་མལ་ཤིན་ཏུ་སྐྱིད་པ་ཞིག་ཏུ་
བཞག ཡུད་ཙམ་སོང་བ་དང་རྔོན་རྒྱག་ཏུ་སོང་བའི་ལྕམ་སྲིང་རྣམས་ལོག་བྱུང་བ་ན།
ཁོང་གཉིས་པོས་ཧཱ་སང་སླེབས་སྐོར་གྱི་གནས་ཚུལ་རྣམས་སྤུན་མོ་རྣམས་ལ་བརྗོད་
པས། ཁོང་རྣམས་ཡིད་ལ་སྤྲོ་བ་ཆེན་པོ་འཕེལ་ནས་ཁོའི་སྡོད་མལ་དུ་སོང་སྟེ་ཁོ་ལ་
འཚམས་འདྲི་དང་སྨོན་པ་བྱས། དུས་དེ་ནས་ཧཱ་སང་སྲས་མོ་བདུན་པོ་དེ་དང་མཉམ་
དུ་རྔོན་རྒྱག་ཏུ་འགྲོ་བ་དང་རྔོན་འབྲས་རྣམས་མཉམ་དུ་ལོངས་སུ་སྤྱོད་པ་སོགས་
ཁྱིམ་ཚང་གཅིག་ལྟར་དགའ་དགའ་སྤྲོ་སྤྲོའི་ངང་བདེ་ཞིང་སྐྱིད་པའི་འཚོ་བར་ལོངས་
སུ་སྤྱོད་པ་ན། ཁོ་ལ་བདེ་བའི་ཚོར་བ་དཔག་ཏུ་མེད་པ་བྱུང་ནས་ལུས་ཟུངས་སྔར་
རྒྱུན་ལྟར་གསོས། ལྷག་པར་དུ་སྡོད་བབ་སྐྱིད་ཅིང་གང་ཅིའི་ཆ་རྐྱེན་ལེགས་པའི་ཁོར་
ཡུག་བཟང་པོའི་ཁྲོད་སྲས་མོ་རྣམས་ཀྱིས་ཉིན་ལྟར་བཀོད་པ་མཛེས་པའི་ཕོ་བྲང་ནང་
ཁོ་དང་མཉམ་དུ་དགའ་བའི་གཏམ་དང་སྐྱིད་པའི་རྩེད་འཇོར་རོལ་བའམ། ཡང་ན་
མེ་ཏོག་ཁྲ་ཆིལ་བཞད་པའི་སྐྱེད་མོས་ཚལ་གྱི་ཁྲོད་དུ་རྐང་འཆམ་སྤྲོ་གསེང་ལ་རོལ་བ་
སོགས་སྲས་མོ་རྣམས་ཀྱིས་ཁོ་ལ་གུས་པ་ཆེན་པོས་བཀུར་བསྟི་གང་ལེགས་བྱས་པར་
271

༄༅།།མཚན་ཞག་སྟོང་གི་གཏམ་རྒྱུད།
བརྟེན། ཁོ་ནི་ལུས་སྟོབས་གསོས་ནས་གཟུགས་གཞི་ཇེ་རྒྱས་ཇེ་བཟང་དུ་སོང་བས་
ཐམས་ཅད་ཟད་མི་ཤེས་པའི་དགའ་སྐྱིད་ཀྱི་དཔལ་ལ་རོལ། ཕྱིས་སྲས་མོ་ཐ་ཆུང་དེས་
མེ་དད་ཆོས་པ་པེ་ཧཱ་ར་མུས་ཁོ་ཅག་སྲས་མོ་རྣམས་འདྲེ་སྲིན་ཡིན་སྐོར་གྱི་ངན་སྨྲས་
བྱས་ཚུལ་རྣམས་གཅེན་མོ་ཚོར་བརྗོད་པས། སྲས་མོ་རྣམས་རབ་ཏུ་ཁྲོས་ཏེ་མེ་དད་
ཆོས་པ་དེ་གསོད་རྒྱུའི་དམ་བཅའ་བཞག
དུས་ཀྱི་བགྲོད་པ་ཆུ་བོའི་རྒྱུན་ལྟར་མྱུར་བས་ཡུད་ཙམ་ཞིག་ལ་བགྲང་བྱ་གཅིག་
འདས། ཉིན་ཞིག་ཧཱ་སང་དང་སྲས་མོ་རྣམས་གཙང་འགྲམ་གྱི་ལྗོན་པ་ཞིག་གི་འོག་
ཏུ་ངལ་གསོས་ནས་སྡོད་པའི་ཚེ། གློ་བུར་དུ་མེ་དད་ཆོས་པ་དེ་རྐུན་པོ་ལམ་དུ་རྒྱུག་
པ་ལྟར་ལྐོག་ལྐོག་སུད་སུད་ཀྱི་ངང་མུ་སི་ལིམ་པ་ན་གཞོན་ཡིད་དུ་འོང་བ་ཞིག་ལུས་
ཐི་གུས་བཀྱིགས་ཏེ་རི་འདབས་སུ་ཡོད་པའི་མཁར་ཁྱིམ་ཐོག་རིལ་དེའི་ནང་ཁྲིད་འགྲོ་
བ་མཐོང་བས། ཧཱ་སང་གདོང་གཤིས་ཀྱང་ལོག་ནས་ཁུ་ཚུར་འཕུར་བཞིན་དུ་སྲས་མོ་
རྣམས་ལ་སྨྲས་པར། ཁྱོད་ཅག་ལྕམ་སྲིང་རྣམས་ཀྱིས་བདག་ལ་འདྲེ་ངན་དེ་གསོད་
པའི་རོགས་མགོན་གྱིས་ཤིག ལྟོས་དང་། མི་ངན་དེས་མུ་སི་ལིམ་གྱི་ན་གཞོན་ཞིག་
མགོ་སྐོར་བཏང་ནས་སྐེ་ཁྱེར་ཏེ་ཞགས་པ་ཉོ་བར་སླེབས་བྱུང་བས་བདག་གིས་ཁོ་
བསད་དེ་ཤ་ལན་ལེན་རྒྱུ་མ་ཟད། མུ་སི་ལིམ་གྱི་ན་གཞོན་དེ་བསྐྱབས་ནས་རང་གི་
ཕ་མ་སྤུན་མཆེད་རྣམས་དང་མཉམ་འཛོམས་ཐུབ་པ་བྱེད། ལས་བཟང་པོ་འདི་འདྲ་
བྱས་ན་ཨཱ་ལཱ་ཐུགས་རྗེ་ཅན་གྱིས་ང་ཅག་ལ་དངོས་གྲུབ་བསྩལ་ཡོང་ཞེས་བརྗོད།
ལྕམ་སྲིང་རྣམས་ཀྱིས་ཁྱེད་ཀྱི་བཀའ་བཞིན་ཞུའོ། ། ཨཱ་ལཱ་ཐུགས་རྗེ་ཅན་དང་
ཁྱེད་ཀྱི་ངོ་ཆེན་ལ་བལྟས་ནས་ང་ཅག་རྣམས་ཀྱིས་ཁྱེད་ལ་རོགས་མགོན་བྱེད་དོ།
ཞེས་བརྗོད་མ་ཐག་སྲས་མོ་རྣམས་ཀྱིས་རང་རང་ངོ་ལ་འབག་རེ་གྱོན་ཞིང་། ལག་ཏུ་
རལ་གྲི་རེ་ཐོགས་པ་མ་ཟད། ཧཱ་སང་ལ་ཡང་བཞོན་པ་རྟ་མཆོག་ཅིག་དང་རྣོ་དབལ་
272

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རལ་གྲི་ཞིག་སྤྲད་དེ་ཁོང་རྣམས་རི་ལས་བབས། སྐབས་དེར་མེ་དད་ཆོས་པ་དེས་རྔ་
མོང་བསད་དེ་པགས་པ་བཤུས་རྗེས་ན་གཞོན་དེ་རྔ་མོང་གི་པགས་པའི་ནང་བཏུམས་
གྲབས་བྱེད་པའི་ཚེ། ཧཱ་སང་གིས་གསང་སྟབས་ཀྱིས་ཁོའི་བརྒྱབ་ཏུ་སོང་བ་དང་གློ་
བུར་དུ་གད་རྒྱངས་དྲག་པོ་འབྲུག་ལྟར་བསྒྲགས་ནས་མདུན་དུ་མཆོངས་པས། ཁོ་ནི་
ཤིན་ཏུ་འཇིགས་པར་གྱུར་བས་འགུལ་ཙམ་ཡང་བྱེད་མི་ནུས་པར་ལུས། ཧཱ་སང་གིས་
ང་རོ་དྲག་པོས་འདྲེ་ངན་མུ་སི་ལིམ་གྱི་སྟན་དགྲ། གཡོ་ཅན་གདུག་པ་ཅན་ཁྱོད་སྡོད་
ཚུགས་ཤིག ཁྱོད་ད་དུང་མེ་དང་འོད་སྣང་སོགས་ཚད་ལ་འཛུགས་ཕོད་དམ་
ཞེས་བརྗོད།
མེ་དད་ཆོས་པ་དེས་ཧཱ་སང་མཐོང་བ་དང་དེ་མར་བདག་གི་བུ། ཁྱོད་སུ་ཡིས་
བསྐྱབས་སམ། ཁྱོད་རི་གཤམ་དུ་ཁྲིད་མཁན་སུ་བྱུང་ངམ་ཞེས་བརྗོད།
ཧཱ་སང་ན་རེ། བདག་ནི་ཨཱ་ལཱ་ཐུགས་རྗེ་ཅན་གྱིས་བསྐྱབས་པ་མ་ཟད། ཨཱ་ལཱའི་
བཀའ་དྲིན་གྱིས་ཁྱོད་བདག་གི་ལག་ཏུ་ལྷུངས། ཆོས་ལུགས་ཐ་དད་པ་ཁྱོད། དེ་རིང་
མི་ཤ་ཕྲང་དུ་ཕྲད་པས། ཕ་མ་སྤུན་མཆེད་དང་གྲོགས་གཉེན་ཉེ་སུས་ཀྱང་ཁྱོད་སྐྱོབ་
མི་ནུས་ལ་བྲོས་པས་ཀྱང་ཅི་ལ་ཐར་ཞེས་བརྗོད།
མེ་དད་ཆོས་པ་ན་རེ། ཨཱ་ལཱ་ཚད་བཙུགས། བུ་ཁྱོད་ནི་ཁོ་བོས་རང་གི་མིག་
འབྲས་དང་སྲོག་ལས་ཀྱང་གཅེས་པར་འཛིན་པ་ཡིན་ཞེས་བརྗོད། ཧཱ་སང་ནི་ཁོང་
ཁྲོའི་མེ་ལྕེ་རབ་ཏུ་འབར་ནས་རལ་གྲི་ཕྱུང་སྟེ་རྒྱག་ཐེངས་གཅིག་ལ་ཁོ་པ་ཕྱི་མའི་ལམ་
དུ་བཏང་། དེ་མར་ཁོའི་ཁུག་མ་ལས་ཟངས་རྔ་དང་རྔ་གཡབ་བླངས་ཏེ་བརྡུངས་
པས། དེ་མར་རྔ་མོང་ཁྱུ་གཅིག་རྒྱུག་ཡོང༌། ཁོས་ན་གཞོན་དེ་བཀྱིགས་པ་ལས་
བཀྲོལ་རྗེས། རྔ་མོང་གཉིས་བདམས་ཏེ་གཅིག་ལ་ན་གཞོན་གྱི་ཟ་ཆས་བཀལ་ཞིང༌།
ཅིག་ཤོས་དེ་ན་གཞོན་གྱི་བཞོན་པར་བྱིན་ནས་ད་ནི་ཁྱོད་རང་ཡུལ་དུ་ལོག་སོང་ཞེས་
273

༄༅།།མཚན་ཞག་སྟོང་གི་གཏམ་རྒྱུད།
བརྗོད།
ཧཱ་སང་གིས་མེ་དད་ཆོས་པ་བསྒྲལ་བའི་ཚུལ་དེ་རིག་པ་ན། སྲས་མོ་རྣམས་
ནི་ཡིད་ཤིན་ཏུ་དགའ་བར་གྱུར་ཞིང༌། ཁོའི་དཔའ་ངར་དང་བློ་སྟོབས་ལ་ཡིད་
འཚེངས་ནས་ཁོ་ལ་ཁྱོད་ཀྱིས་མི་ངན་གདུག་པ་ཅན་དེ་ཚར་བཅད་དེ་བཟང་པོའི་བྱ་
བ་བསྒྲུབས་པ་འདིས་ཁྱོད་ཀྱི་གེགས་བར་ཐམས་ཅད་ཞི་ནས་ཚེ་བསྲིང་བར་གྱུར་ལ།
ས་སྐྱོང་རྒྱལ་པོ་རྣམས་ཀྱིས་ཀྱང་བསྔགས་པའི་ཡུལ་དུ་གྱུར་ཞེས་བརྗོད་ནས་ཐམས་
ཅད་དགའ་སྤྲོ་འཁོལ་བཞིན་ཕོ་བྲང་དུ་ལོག་སྟེ་བཟའ་བཏུང་དང་རྩེད་འཇོ་སོགས་
སྔར་བཞིན་བདེ་སྐྱིད་ཀྱི་དཔལ་ལ་རོལ།
ཧཱ་སང་ནི་སྲས་མོ་རྣམས་དང་མཉམ་དུ་བདེ་ཞིང་སྐྱིད་པའི་འཚོ་བར་རོལ་ནས་
རང་གི་སྐྱེད་མ་ཡང་གཏིང་རྗེད་དུ་སོང༌། དེ་ལྟར་དགའ་བདེའི་ཚོར་བས་ཐམས་ཅད་
སྡུག་བསྔལ་གྱི་སྣང་བ་མེད་པར་གནས་སྐྱིད་དུ་སྡོད་པའི་ཚེ། ཉིན་ཞིག་ཐང་ཁྲོད་དུ་
གློ་བུར་ཐལ་རྡུལ་འཚུབ་ནས་ས་གཞི་ཐམས་ཅད་མོག་མོག་པོར་གྱུར། སྲས་མོ་རྣམས་
ཀྱིས་ཧཱ་སང་ལ་ཁྱོད་གནས་སྐབས་ཁྱིམ་སྦུག་ཏུ་སོང་བའམ། ཡང་ན་སྐྱེད་ཚལ་ནང་
སོང་སྟེ་ལྗོན་གསེབ་ཏུ་ཡིབ་ནས་སྡོད་ཅེས་བརྗོད།
ཧཱ་སང་གིས་སྲས་མོ་རྣམས་ཀྱི་ངག་བཀོད་བཞིན་ཁྱིམ་སྦུག་ཏུ་ཡིབ་སྟེ་བསྡད།
ཡུད་ཙམ་སོང་བ་ན་ཐལ་རྡུལ་རྣམས་འཇགས་མཚམས་དཔུང་ཆེན་ས་གཞི་ཁེབས་
པ་ལྟ་བུ་འབྱོར། སྲས་མོ་རྣམས་ཀྱིས་དེ་དག་སྡོད་ཁང་ལེགས་ཤོས་ནང་བཞག་ནས་
ཉིན་ཞག་གསུམ་གྱི་རིང་སྣེ་ལེན་གཟབ་ཅིང་རྒྱས་པ་བྱས། དེ་ནས་དཔུང་ཆེན་ཡོང་
དོན་དྲིས་པས། དེ་རྣམས་ཀྱིས་ང་ཅག་ནི་རྒྱལ་པོའི་བཀའ་བཞིན་ཁྱེད་རྣམས་གདན་
འདྲེན་པར་ཡོང་ཞེས་བརྗོད།
སྲས་མོ་ན་རེ། ང་ཅག་རྣམས་ཅིའི་ཕྱིར་ཕོ་བྲང་དུ་ལོག་དགོས་པ་ཡིན།
274

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བློན་ན་རེ། རྒྱལ་ཕྲན་གྱི་རྒྱལ་པོ་ཞིག་གཉེན་སྒྲིག་བྱེད་པ་ཡིན་པས་རྒྱལ་པོ་ཆེན་
པོས་ཁྱེད་རྣམས་གཉེན་སྟོན་ལ་བོས་པ་ཡིན།
སྲས་མོ་ན་རེ། ང་ཅག་སོང་ན་དུས་ཇི་ཙམ་འགོར་བ་ཡིན།
བློན་ན་རེ། ཕར་ལམ་ཚུར་ལམ་དང་ཕོ་བྲང་དུ་བཞུགས་ཞག་གནང་རྒྱུ་ཐེ་བའི་
དུས་ཡུན་ཟླ་གཉིས་ཙམ་འགོར་བ་ཡིན་ཞེས་བརྗོད།
སྲས་མོ་རྣམས་ཧཱ་སང་གི་སྡོད་གནས་སུ་སོང་ནས་གནས་ཚུལ་རྣམས་ཁོ་ལ་
བཤད་རྗེས་སྨྲས་པར། ཡུལ་འདི་ནི་ཁྱོད་ཀྱི་ཕ་ཡུལ་ཡིན། མཁར་ཁྱིམ་འདི་ནི་ཁྱོད་
ཀྱི་ཁྱིམ་ཚང་ཡིན་པས། ཁྱོད་བློ་ལྷོད་པར་སྡོད་ལ་ངེད་རྣམས་གང་མགྱོགས་ལོག་ཡོང་
བ་ཡིན། འདིར་ཕྱི་མི་ཀེར་ཙམ་ཡོང་མཁན་མེད་ན་ཁྱོད་སྐྲག་དགོས་དོན་མེད། ཕོ་
བྲང་སྟེང་ཤོད་ལེ་ལག་དང་བཅས་པའི་ལྡེ་མིག་རྣམས་ཁྱོད་ལ་སྤྲོད། འོན་ཀྱང་ཁྱོད་
ཁང་བུ་འདིའི་སྒོ་གཏན་ནས་འབྱེད་མི་རུང་ཞེས་བརྗོད།
སྲས་མོ་རྣམས་ཀྱིས་ཧཱ་སང་ལ་ངག་བཀོད་ལེགས་པར་བྱས་རྗེས་དཔུང་ཚོགས་
དང་མཉམ་དུ་སོང་། ཧཱ་སང་ནི་ཕོ་བྲང་ནང་རང་ཉིད་གཅིག་པུ་སེམས་པ་སྐྱོ་ལྷང་
ལྷང་དུ་མི་སྡོད་ཀ་མེད་བྱུང་བས། སྔར་ཡངས་ཤིང་རྒྱ་ཆེ་བའི་གཟིམ་ཆུང་རྣམས་
ཀྱང་དོགས་པོར་གྱུར། ད་ནི་དགའ་སྡུག་གི་གཏམ་སྨྲ་བའི་ཡུལ་མེད་པ་དང༌། ཡིད་
སྤྲོ་བའི་རྩེད་ཟླ་ཡང་མེད་པས། ཡིད་ཡུལ་ཡུལ་པོར་གྱུར་ཏེ་སེམས་སྡུག་།གིས་ཟས་
བཅུད་ཉལ་གཉིད་བྲལ། ཁོས་སྐབས་རེ་ནགས་ཁྲོད་དུ་རྔོན་རྒྱག་པར་སོང་ནས་ཤ་
ཁྲག་êལོངས་སུ་སྤྱད་ཀྱང་འགྲོགས་པའི་ཟླ་མེད་པར་གཅིག་པུར་གྱར་བས། འཚོ་བར་
བདེ་བའི་སྣང་བ་སྐད་གཅིག་ཙམ་ཡང་མ་བྱུང༌། ཁོས་ཕོ་བྲང་གི་སྟེང་ཤོད་ལེ་ལག་
ཐམས་ཅད་མ་ལུས་པར་ཉུལ་ཞིང༌། སྲས་མོ་རྣམས་ཀྱི་གཟིམ་ཆུང་ལ་ཡང་རེ་རེ་
བཞིན་ལྟ་བའི་ཚེ་གསེར་དངུལ་ལ་སོགས་རིན་པོ་ཆེའི་རྒྱན་ཆ་སྲིད་ན་དཀོན་པ་དུ་
275

༄༅།།མཚན་ཞག་སྟོང་གི་གཏམ་རྒྱུད།
མ་རིག འོན་ཀྱང་དེ་དག་གི་བདག་པོ་སྲས་མོ་རྣམས་མེད་པས། རིན་ཆེན་རྒྱན་ཆ་
དེ་རྣམས་ཀྱང་འཕོངས་འབྱིད་ཀྱི་མཆིང་བུ་ལྟ་བུར་གྱུར། ཁོའི་ཡིད་ལ་སྲས་མོ་རྣམས་
ཐོན་ཁར་ཁོ་ལ་ཁང་བུ་ཞིག་གི་སྒོ་ཕྱེ་མི་རུང་ཞེས་མངག་བྱ་བྱས་པ་དེ་དྲན། ཁོའི་ཡིད་
ལ་སྲས་མོ་རྣམས་ཀྱིས་བདག་ལ་ཁང་བུ་དེ་སྒོ་འབྱེད་མི་རུང་ཞེས་བརྗོད་དོན་ཅི་ཡིན་
ནམ། ཁང་བུ་དེའི་ནང་གཞན་གྱིས་ལྟ་མི་རུང་བའི་དངོས་པོ་ཞིག་ཡོད་པར་ངེས་སོ། །
ཨཱ་ལཱ་ཚད་བཙུགས། བདག་གི་སྲོག་ཤོར་ཡང་ཁང་བུ་དེའི་ནང་གང་ཡོད་པ་ཅི་ནས་
ཀྱང་ལྟ་བར་བྱེད་དོ་སྙམ།
དེ་ནས་ཁོས་ལྡེ་མིག་བླངས་ཏེ་ཁང་བུ་དེའི་སྒོ་ཕྱེ་ནས་ལྟ་བའི་ཚེ། མདུན་དུ་
མར་གད་ཀྱི་རྡོ་སྐས་ཤིག་ལས་གསེར་དངུལ་རིན་ཆེན་གྱི་བདོག་པ་གང་ཡང་མེད་
པས། ཁོས་རྡོ་སྐས་འཛེགས་ཏེ་སོང་བ་ན་ཡངས་པའི་ཞིང་ཐང་སྐྱེད་ཚལ་ཞིག་ཏུ་
སླེབས། དེ་གར་ལོ་ཏོག་དང་རྩི་ཤིང་མེ་ཏོག་རྣམ་པར་བཞད་ཅིང་། གཅན་གཟན་
རི་དྭགས་དང་འདབ་ཆགས་ཀྱི་ཁྱུ་ཚོགས་དགའ་བའི་རྒྱུགས་བགྲོད་དང་འཕུར་ལྡིང་
བྱེད་པ། དེ་ནས་རྒྱང་དུ་ལྟ་བའི་ཚེ་མུ་མཐའ་མི་མངོན་ཞིང་རྦ་རླབས་ལང་ལོང་དུ་
འཕྱུར་བའི་རྒྱ་མཚོ་ཆེན་པོར་ཐུག ཁོས་ཕྱོགས་བཞི་ཀུན་ཏུ་ལྟ་བའི་ཚེ་མཐར་གསེར་
དང་། དངུལ་དང་། རྡོ་རྗེ་ཕ་ལམ་དང་། གཡང་ཏྲི་ལ་སོགས་རིན་པོ་ཆེ་སྣ་ཚོགས་
ལས་བརྩིགས་པའི་ཀ་བ་བཞི་ལྡན་གྱི་ཕོ་བྲང་ཞིག་ཏུ་སླེབས། ནང་དུ་མར་གད་དང་།
གསེར་དངུལ་མུ་ཏིག་ལ་སོགས་པའི་ཕྲ་རྒྱན་གྱིས་མཛེས་པར་བྱས་པའི་རྐུབ་སྟེགས་
བཙུགས་ནས་ཡོད་པ། དབུས་སུ་ཆུ་ཡི་རྫིང་བུ་ཞིག་ཡོད་པ་དེའི་འགྲམ་ན་གསེར་
སྨར་པོའི་ཀ་བས་བཏེགས་པའི་ཙན་དན་གྱི་བསིལ་གཡབ་ཅིག་ཡོད་པ་དེའི་ཐོག་ཏུ་བྱ་
འབྲས་ཀྱི་རྡོག་དང་མཉམ་པའི་མུ་ཏིག་གི་ཕྲ་ཚོམ་བཏབ་པ། བསིལ་གཡབ་དེའི་འོག་
ཏུ་གསེར་གྱི་ཤན་དང་ཚོན་སྣ་མི་གཅིག་པའི་རིན་པོ་ཆེ་སྣ་ཚོགས་ཀྱི་རི་མོས་མཛེས་
276

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
པའི་ཤིང་ཨ་ག་རུའི་ཁྲིའུ་ཤིང་བཙུགས་པ། མཚེའུའི་ཉེ་འགྲམ་དུ་བྱ་དང་བྱིའུ འི་སྐད་
སྙན་ལྷང་ལྷང་དུ་སྒྲོག་པ་བཅས་དབེན་ཞིང་བརྗིད་ཆགས་ལ། ཉམས་དགའ་བའི་
ཕོ་བྲང་འདི་ལྟ་བུ་ཏ་ཟིག་དང་རོ་མའི་རྒྱལ་པོ་དག་གི་རྨི་ལམ་དུ་ཡང་འཆར་དཀའ་
བ་ཞིག་མཆིས། ཧཱ་སང་ནི་ཕོ་བྲང་དེའི་མཛེས་པའི་བཀོད་པ་དང་། གཏོས་ཆེ་
བའི་གསེར་དངུལ་རིན་ཆེན་གྱི་བདོག་པ། མགྲིན་སྒྲ་སྙན་པའི་བྱ་དང་བྱིའུའི་ཚོགས།
དབེན་ཞིང་ཉམས་དགའ་བའི་སྐྱེད་ཚལ་བཅས་ལ་ཡིད་ཆགས་ནས་བྲལ་མི་བཟོད་
པར་གནའ་མིའི་རིག་པའི་རྩལ་དང་བློ་གྲོས་ལ་ཧང་སང་ནས་སྡོད་པའི་ཚེ་ན། གློ་
བུར་དུ་རྒྱང་ཕྱོགས་ནས་བྱ་བཅུ་ཕྲག་གཅིག་འཕུར་ནས་སླེབས་བྱུང་བས། ཁོའི་ཡིད་
ལ་བྱ་དེ་རྣམས་ནི་རྫིང་བུའི་ཆུ་འཐུང་ལ་ཡོང་བར་ངེས་པས། དེ་རྣམས་ཀྱིས་ཁོ་བོ་
མཐོང་ན་འདྲོགས་ནས་བྲོས་འགྲོ་བར་སྙམ་སྟེ་ཁུག་ཅིག་ཏུ་ཡིབ་སྡོད་ཀྱིས་ལྟ་བའི་ཚེ།
བྱ་དེ་རྣམས་ལྗོན་ཤིང་ཆེན་པོ་ཞིག་གི་འོག་ཏུ་བབས་ནས་རྩེད་འཇོར་རོལ་བ་ན། བྱ་
དེ་ཁྲོད་དུ་སྤུ་བྱད་ཤིན་ཏུ་མཛེས་ལ་འགྱིང་ཉམས་ཆེ་བ་ཞིག་ཡོད་པ་དེ་ལ་བྱ་གཞན་
གྱིས་བསྐོར་ནས་ཞབས་ཏོག་བསྙེན་བཀུར་བྱེད་པ་ཡིན་ཡང༌། དེས་བྱ་གཞན་ལ་མཆུ་
ཐོག་རྒྱག་པ་དང་རྒྱུག་འདེད་གཏོང་བ་སོགས་བྱེད། དེ་ནས་བྱ་རྣམས་ཀྱིས་བྱ་དེ་ལ་
བསྐོར་ནས་བསྡད་རྗེས་བྱ་དེ་རྣམས་ཀྱིས་རང་རང་གི་བྱ་ཤུབས་ཕུད་པ་དང་དེ་མར་
བྱ་ཤུབས་རེ་རེའི་ནང་ནས་གཞོན་ནུ་མ་ཡིད་དུ་འོང་བ་རེ་ཐོན། བཅོ་ལྔའི་ཟླ་ལྟར་
མཛེས་པའི་གཞོན་ནུ་མ་དེ་རྣམས་ཀྱི་བཞིན་ནས་དགོད་པའི་འཛུམ་མདངས་འཕྱུངས་
ཤིང་། མཐོང་ན་དགའ་བའི་ཉམས་དང་ལྡན་པ། ལུས་ལ་སྲབ་འཇམ་དར་སང་གི་
གོས་གྱོན་པ། དེ་རྣམས་ནེའུ་གསིང་གཡུ་ལྟར་སྔོ་བའི་སྤང་གཤོངས་ཐོག་ཏུ་བསྡད་
ནས་དགའ་བའི་གཏམ་དང༌། འཛུམ་པའི་དགོད་སྒྲ། སྐྱིད་པའི་རྩེད་འཇོ་སོགས་ལ་
ཅི་་དགར་རོལ། ཚུལ་འདི་མཐོང་བས་ཧཱ་སང་ནི་འདི་སྙམ་དུ་བསམས་པར། ཨཱ་ལཱ་
277

༄༅།།མཚན་ཞག་སྟོང་གི་གཏམ་རྒྱུད།
ཚད་བཙུགས། སྲས་མོ་རྣམས་ཀྱིས་བདག་ཁང་བུ་དེའི་སྒོ་མོ་འབྱེད་དུ་མི་འཇུག་པ་
ནི། གཞོན་ནུ་མ་འདི་རྣམས་རིག་པར་དོགས་པ་ཡིན་པར་སྙམ།
གཞོན་ནུ་མ་རྣམས་དགའ་དགའ་སྤྲོ་སྤྲོའི་ངང་སྐྱིད་པའི་རྩེད་འཇོར་རོལ་བཞིན་
དུ་མཆིས། ཧཱ་སང་ནི་གཞོན་ནུ་མ་དེ་དག་གི་ཚུལ་ལ་ཡིད་དབང་རབ་ཏུ་ཕྲོགས་ནས་
འཇབ་ལྟ་བྱེད་རྒྱུར་རྣམ་པར་གཡེངས་ཏེ་གྲོད་པ་ལྟོགས་པའང་གཏིང་རྗེད་དུ་སོང་།
ཕྱི་དྲོའི་མཚམས་སུ་གཞོན་ནུ་མ་འགྱིང་བག་ཅན་དེས་རང་གི་ཟླ་གྲོགས་རྣམས་ལ་
བུ་མོ་ཚོ། དེ་རིང་རྩེད་མོ་ཡིད་ཚིམས་པ་བྱུང་གཤིས། ད་ནི་མུན་ཡང་རུབ་ལ་ཉེ་
ཞིང་། བགྲོད་པའི་ལམ་ཐག་ཀྱང་རིང་བས་ང་ཅག་རྣམས་ཁྱིམ་དུ་ལོག་དགོས་པ་
ཡིན་ཞེས་བརྗོད་པ་ན། གཞོན་ནུ་མ་དེ་རྣམས་ཀྱིས་རང་རང་གི་བྱ་ཤུབས་གྱོན་ཏེ་
སྔར་གང་ཡོང་བའི་ཚུལ་ཇི་ལྟ་བ་བཞིན་ཁྱུ་བསྒྲིགས་ཀྱིས་འཕུར་ནས་སོང་། གཞོན་
ནུ་མ་རྣམས་སོང་རྗེས་ཧཱ་སང་ནི་ཡིད་མུག་སྟེ་སྐྱོ་བའི་མཆི་མ་ཤོར། ཡར་ལངས་ཏེ་
འགྲོ་བའི་གྲབས་བྱེད་པ་ན་ལུས་ཟུངས་ཟད་དེ་རྐང་པས་ལུས་པོ་མི་ཐེགས་པར་འགྲོ་
བར་མི་ནུས་ལ། ས་གཞི་ཐམས་ཅད་མུན་པའི་སྨག་རུམ་བཏིབས་ནས་གང་དུ་འགྲོ་
བའི་ཕྱོགས་ཀྱང་མ་རྙེད། དེ་ནས་ཁོས་སྡུག་རུས་ཆེན་པོས་སུག་བཞི་ས་ལ་བཙུགས་
ཏེ་གོག་སྟབས་ཀྱིས་ཕོ་བྲང་དུ་ལོག་ནས་ཁང་བུ་དེའི་སྒོ་བརྒྱབ། དུས་དེ་ནས་བཟུང་
ཁོ་ནི་ནད་ཀྱིས་བཙེས་ཤིང་བཟའ་བཏུང་གི་དང་ག་ཡང་འགག་ནས་རྟག་ཏུ་མྱ་ངན་
གྱི་སྨྲེ་སྔགས་འདོན་བཞིན་དུ་བསྡད།
ཉིན་གསུམ་པའི་ཞོགས་པ་ཁོས་ཁང་བུ་དེའི་སྒོ་ཕྱེ་ནས་གནས་ཡ་མཚན་ཅན་
དེར་བསྐྱོད་ཐོག་ཁ་ཉིན་གྱི་སྡོད་ས་དེ་རང་ལ་ཉི་མ་མ་བཞུད་བར་ལྗོན་ཤིང་ཆེན་པོ་
དེ་བསྲུངས་ནས་བསྡད་ཀྱང་བྱ་ཡི་གྲིབ་མ་ཙམ་ཡོང་བ་མ་བྱུང༌། ཁོ་ནི་སེམས་སྡུག་
གིས་མིག་ཆུ་གཏོང་བཞིན་ས་ཐོག་ཏུ་འགྱེལ་ནས་དྲན་མེད་དུ་སོང་། ཡུད་ཙམ་སོང་
278

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ནས་དྲན་པ་གསོས་མཚམས་གོག་སྟབས་ཀྱིས་ཕོ་བྲང་དུ་ལོག དེ་ཉིན་མཚན་མོ་ཁོ་ནི་
སྡུག་བསྔལ་གྱིས་གཟིར་ནས་མཚན་གང་གཉིད་ཀྱི་སྐལ་བ་བྲལ།
ཕྱི་ཉིན་ཉི་འོད་རབ་ཏུ་འཚེར་ཞིང༌། ས་གཞི་ཐམས་ཅད་ཉིན་མོར་བྱེད་པའི་
འོད་སྣང་གིས་སྐྱེ་སྟོབས་ཀྱི་དཔལ་འབར་ན་ཡང༌། ཧཱ་སང་ནི་བྱིང་རྒོད་གཉིད་རྨུགས་
ཀྱི་གནས་ལ་སོང་སྟེ་བཟའ་བཏུང་ཡང་མི་བྱེད་པར་ཕོ་བྲང་ནང་གི་གནས་ཚུལ་
རྣམས་ཡིད་ལ་ཤར་ནས་བག་མི་ཕེབས་པར་སྡོད་པའི་ཚེ། ཐང་གཤོངས་ཀྱི་དབུས་
སུ་གློ་བུར་དུ་ཐལ་རྡུལ་ས་གཞི་ཁེབས་པ་ལྟ་བུ་འཁྲིགས་པས། ཁོའི་ཡིད་ལ་ཕོ་བྲང་
འདིའི་བདག་པོ་སྲས་མོ་ལྕམ་སྲིང་རྣམས་ལོག་ཡོང་བ་རྟོགས་ནས་དེ་མར་ཡིབ་སྟེ་
བསྡད།
ཡུད་ཙམ་སོང་བ་ན་སྲས་མོ་སྐྱེལ་བའི་དཔུང་ཚོགས་རྣམས་འབྱོར། སྲས་མོ་
རྣམས་ཕོ་བྲང་དུ་ཞུགས་རྗེས་རལ་གྲི་སོགས་ལུས་ཀྱི་གོ་ཆ་རྣམས་ཕབ། འོན་ཀྱང་ཁོ་
ཚོའི་ཁྲོད་ཀྱི་སྤུན་ཐ་ཆུང་དེ་ནི་ལུས་ཀྱི་གོ་ཆ་ཕབ་བའི་ཁོམ་པ་ཡང་མ་བྱུང་བར་ཧཱ་
སང་གི་སྡོད་གནས་སུ་རྒྱུག འོན་ཀྱང་ཁོ་དེ་གར་བསྡད་མེད་པས། ཕོ་བྲང་གི་ཁང་བུ་
ཐམས་ཅད་ལ་རྒྱུགས་ཏེ་བཙལ་མཐར་ཁང་བུ་ཆུང་ངུ་ཞིག་ནས་རྙེད། ཁོ་ནི་ལུས་ཤིན་
ཏུ་རིད་ཅིང་། གདོང་པ་ནས་ཐལ་བ་འཕྱུར་བ། བར་མེད་ངུས་པའི་རྐྱེན་གྱིས་མིག་
གཉིས་ཀོང་དུ་བརྡིབས་ནས་ཐོད་སྐམས་ལྟར་ཤིན་ཏུ་མི་སྡུག་པའི་ཚུལ་འདི་མཐོང་
བས། སྲས་མོ་ཐ་ཆུང་དེ་ནི་རང་གི་སྙིང་བཏོན་པ་ལྟ་བུ་མི་བཟོད་པའི་སྡུག་བསྔལ་
བྱུང་ནས་སྨྲས་པར། གཅེན་པོ་མཁྱེན་ནོ།། བདག་གིས་ཁྱེད་ཀྱི་སྲོག་ཚབ་བྱས་ནས་
ལུས་ཀྱི་ནད་དང་སེམས་ཀྱི་སྡུག་བསྔལ་ཐམས་ཅད་ཁོ་མོས་འཁུར། གཅེན་པོ་ཁྱེད་
ནི་སྡུག་བསྔལ་གྱི་མཆི་མ་གྲངས་མེད་ལྷུངས་མྱོང་བ་འདི་ལྟ་བུ་དུས་ནམ་ཙམ་བྱུང་
བ་ཡིན་ནམ། ཨཱ་ལཱ་ཐུགས་རྗེ་ཅན་གྱི་བཀའ་དྲིན་དང་ང་ཅག་དབར་གྱི་བརྩེ་སེམས་
279

༄༅།།མཚན་ཞག་སྟོང་གི་གཏམ་རྒྱུད།
དཔང་དུ་བཙུགས་ནས་ཁྱོད་ལ་གང་བྱུང་བའི་ཚུལ་རྣམས་བདག་ལ་མ་གསང་དྲང་
པོར་གསུངས། ཁྱེད་སྐྲག་མི་དགོས། ང་ཅག་སོང་བའི་ཤུལ་དུ་གནས་ཚུལ་ཅི་བྱུང་བ་
གཅུང་མོ་བདག་ལ་ཞིབ་པར་གསུངས། ཁྱེད་ཀྱི་དོན་དུ་ཁོ་མོར་མི་བཟོད་པའི་སྡུག་
བསྔལ་འབྱུང་བ་ཡིན། ཞེས་བརྗོད་ནས་མྱ་ངན་གྱི་མཆི་མ་ལྷུང་ལྷུང་དུ་ཤོར།
ཧཱ་སང་ན་རེ། གཅུང་མོ་མཁྱེན་ནོ། ། གནས་ཚུལ་དེ་ཁྱོད་ལ་བཤད་ན། ཁྱོད་
ཀྱིས་བདག་སྣང་མེད་རྒྱང་བསྐྱུར་དུ་བཞག་ནས་ཁོ་བོ་སྡུག་བསྔལ་གྱིས་འཆི་རྒྱུ་ལས་
མ་འདས།
སྲས་མོ་ཐ་ཆུང་ན་རེ། དེ་འདྲ་ཅི་ལ་སྲིད། ཨཱ་ལཱ་ཚད་བཙུགས། བདག་གི་ལུས་
འདི་དུམ་བུར་གཏོང་དགོས་བྱུང་ཡང་ཁྱོད་དང་བྲལ་བར་མི་བྱེད་ཅེས་བརྗོད།
ཧཱ་སང་གིས་ཁང་བུ་སྒོ་ཕྱེ་ནས་རང་གིས་གང་མཐོང་བའི་ཚུལ་དང༌། ཉིན་ཞག་
བཅུ་ཕྲག་གཅིག་རིང་ཁོ་པ་ཟས་བཅུད་ཉལ་གཉིད་བྲལ་བའི་ཚུལ་རྣམས་ཇི་བཞིན་དུ་
བརྗོད་ནས་འགྱོད་གདུང་གི་མཆི་མ་ལྷུང་ལྷུང་དུ་ཕྱུང་།
གཏམ་དེ་ཐོས་པ་དང་སྲས་མོ་དེ་སྙིང་རྗེ་བཟོད་གླགས་མེད་པ་སྐྱེས་ནས་མཆི་
མ་གཏོང་བཞིན་ཧཱ་སང་ལ་སྨྲས་པར། གཅེན་པོ་ཁྱེད་ཐུགས་ཁྲལ་མ་མཛོད། ཁོ་མོས་
སྲོག་ལ་ཐུག་ཀྱང་ཁྱེད་ཀྱི་འདོད་དོན་འགྲུབ་པའི་རོགས་མགོན་བྱེད། འོན་ཀྱང་ཁྱོད་
ཀྱིས་བྱ་བ་འདི་བདག་གི་གཅེན་མོ་རྣམས་ལ་གསང་ནས་ལྷང་ཙམ་ཡང་ཤོད་མི་རུང་།
བྱ་བ་འདི་གཅེན་མོ་རྣམས་ཀྱིས་རྟོགས་ན་ངེད་གཉིས་སྲོག་དང་བྲལ་ངེས་རེད། གལ་
ཏེ་གཅེན་མོ་རྣམས་ཀྱིས་ཁྱེད་ལ་ཁང་བུ་དེ་སྒོ་ཕྱེ་མིན་དྲིས་ཚེ་ཁྱེད་ཀྱིས། ཁྱོད་རྣམས་
སོང་བའི་ཤུལ་དུ་ཕོ་བྲང་ནང་ཁོ་བོ་གཅིག་པུ་ཡིད་ཤིན་ཏུ་ཡུལ་པོར་སྡོད་པ་ལས་ཁང་
བུ་སྒོ་འབྱེད་པའི་བློ་ཤར་བ་མ་བྱུང་ཞེས་ཉག་རྐྱང་བརྗོད་པ་ལས་ཁང་བུ་སྒོ་ཕྱེ་ཚུལ་
ཁས་ལེན་གཏན་ནས་བྱེད་མི་རུང་ཞེས་མངག་བྱ་བྱས།
280

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཧཱ་སང་གིས་གཅུང་མོ་ཁྱོད་ཀྱི་ཐབས་དེ་ཤིན་ཏུ་ལེགས་སོ། ། ཞེས་བརྗོད་ནས་
མོ་ཡི་དཔྲལ་བར་འོ་སྦྱར་ཏེ་རེ་ཞིག་བློ་ལྷོད་ལ་བབས།
སྔོན་དུ་ཁོ་ནི་ཁང་བུ་སྒོ་ཕྱེ་བའི་དབང་གིས་རང་ལ་སྲོག་གི་འཇིགས་པ་ཡོང་
བར་དོགས་ནས་ཤིན་ཏུ་སྐྲག་པར་གྱུར་ཡང་ད་ཆ་སྲས་མོ་ཐ་ཆུང་དེས་སྙིང་རྗེ་དང་
རོགས་མགོན་བྱས་ཏེ་སྲོག་མགོ་ཐོན་པ་བྱུང་བས། ཁོའི་ཡིད་ཀྱི་སྡུག་བསྔལ་དང་
འཇིགས་སྣང་ཐམས་ཅད་ནམ་མཁའི་འཇའ་ལྟར་ཡལ་བ་ན། ད་གཟོད་གྲོད་པ་ཡང་
ལྟོགས་པས་སྲས་མོར་བཟའ་བཏུང་དགོས་ལུགས་བརྗོད།
སྲས་མོ་ཐ་ཆུང་དེས་ཧཱ་སང་གི་སྡོད་གནས་ལས་ཐོན་ཏེ་ཡིད་མུག་པའི་ངང་
གཅེན་མོ་རྣམས་ཀྱི་འགྲམ་དུ་སོང༌། ཁོང་རྣམས་ཀྱིས་མོ་ལ་ཁྱོད་ཡིད་མུག་དགོས་པ་
འདི་འདྲ་ཅི་ཡིན་ཞེས་དྲིས་པ་ན། མོས་ཧཱ་སང་ནད་ཀྱིས་གདུངས་ནས་ཉིན་ཞག་བཅུ་
ཕྲག་གཅིག་རིང་བཟའ་བཏུང་ཡང་བྱས་མི་འདུག་པས། བདག་ནི་བློ་གཡེང་ཆེ་ཞེས་
བརྗོད་པ་ན། སྲས་མོ་རྣམས་ཀྱིས་ཁོ་ཅིའི་ཕྱིར་ན་བ་ཡིན་ནམ་ཞེས་དྲིས། སྲས་མོ་ཐ་
ཆུང་དེས་ངེད་རྣམས་སོང་བའི་ཤུལ་དུ་ཁོ་ལ་བརྩེ་བའི་གྲོགས་དང་འགྲོགས་པའི་ཟླ་
མེད་པར་གཅིག་པུར་ལུས་ཏེ་ཉི་མ་ལོ་ལས་རིང་བའི་སྣང་བ་ཤར་ཞིང༌། ལྷག་པར་
དུ་ཁོ་པ་ན་སོ་གཞོན་པས་རྟག་ཏུ་ཡིད་ལ་རང་གི་སྐྱེད་མ་རྒན་མོ་ཡིད་རྨུས་ཏེ་ཉིན་
མཚན་དུས་དྲུག་ཏུ་མིག་དང་མིག་ཆུ་མི་བྲལ་བར་སྡུག་བསྔལ་གྱི་གནས་སུ་ལྷུང་བའི་
སྣང་བ་ཤར་ཏེ་ཡིད་ལ་མི་བཟོད་པའི་གདུང་བ་བྱུང་ཡོད་ན། ང་ཅག་བུ་མོ་རྣམས་ཁོ་
ལ་སེམས་གསོ་བྱེད་པར་འགྲོ་དགོས་ཞེས་བརྗོད།
གཅུང་མོ་ཐ་ཆུང་གི་གཏམ་དེ་ཐོས་པ་དང་སྲས་མོ་རྣམས་སྙིང་རྗེ་བཟོད་གླགས་
མེད་པ་བྱུང་ནས་ཐམས་ཅད་མཆི་མ་ནར་ནར་དུ་གཏོང་བཞིན་ཨཱ་ལཱ་ཚད་བཙུགས།
ངེད་ཚོས་ཁོ་ལ་སེམས་གསོ་བྱེད་དགོས། ཞེས་བརྗོད་ནས་སྲས་མོ་རྣམས་ཕོ་བྲང་ཕྱིར་
281

༄༅།།མཚན་ཞག་སྟོང་གི་གཏམ་རྒྱུད།
ཐོན་ཏེ་དཔུང་ཚོགས་རྣམས་ཕྱིར་བསློགས་བྱས་རྗེས་ཧཱ་སང་གི་སྡོད་གནས་སུ་བསྐྱོད།
ཁོ་ནི་ལུས་ཀྱི་ཤ་ཤོར་ནས་ཀེང་རུས་ལྟ་བུར་གྱུར་ཞིང་། གདོང་པའི་མདངས་ཉམས་
ནས་ཐལ་བ་འཕྱུར་ཏེ་ཤིན་ཏུ་ཉམ་ང་བའི་ཚུལ་དུ་གྱུར། ཚུལ་འདི་མཐོང་བས་སྲས་
མོ་རྣམས་དབང་མེད་དུ་སྙིང་རྗེའི་མཆི་མ་གཏོང་བཞིན་ཁོ་ལ་སེམས་གསོ་བྱས་པ་
དང་འབྲེལ་ཁོང་རྣམས་ལམ་བར་དུ་ཕྲད་པའི་ངོ་མཚར་ཆེ་བའི་མཐོང་ཐོས་་དང་
བག་སྟོན་གྱི་གནས་ཚུལ་རྣམས་ཁོ་ལ་བཤད། དུས་དེ་ནས་བཟུང་སྲས་མོ་རྣམས་ཀྱིས་
རྟག་ཏུ་ཁོ་དང་འགྲོགས་ནས་རྩེད་འཇོར་རོལ་བ་དང་། ཁོ་ལ་བསྙེན་བཀུར་ཞབས་
ཏོག་བྱེད་པ། སེམས་གསོ་བྱེད་པ། ཡིད་རྣལ་དུ་ཕབ་ནས་ལུས་པོ་ལེགས་པར་གསོ་
དགོས་པ་སོགས་ཀྱི་བསླབ་བྱ་བརྒྱབ། འོན་ཀྱང་དོན་ངོ་མར་སྨོན་པའི་རེ་བ་ལས་ལྡོག་
སྟེ་ཧཱ་སང་གི་ནད་གཞི་ཇེ་སྡུག་ཇེ་ལོད་དུ་སོང་བས། སྲས་མོ་རྣམས་ཅི་བྱ་གཏོལ་མེད་
དུ་གྱར་ནས་ངུ་བཞིན་སྡོད་པ་ལས་གཞན་གྱི་ཐབས་མ་རྙེད། སྲས་མོ་ཐ་ཆུང་དེ་ནི་
གཞན་སུ་བས་ཀྱང་སྡུག་བསྔལ་གྱི་ཁུར་ལྕིས་ནོན་ཏེ་ངུ་ཤུམ་དྲག་པོ་བྱེད།
དེ་ལྟར་སྲས་མོ་རྣམས་ཀྱིས་དུས་ཡུན་ཟླ་གཅིག་ཧྲིལ་པོ་ཧཱ་སང་གི་གཡོག་རྒྱུག་
ནས་བསྡད་པས་ཐམས་ཅད་ལུས་སེམས་གཉིས་ངལ་ལ་བརྟེན། ད་ནི་ལན་གཅིག་
ནགས་སུ་རྔོན་རྒྱག་ཏུ་སོང་སྟེ་ཡིད་གསེང་བར་བྱེད་དགོས་སོ་སྙམ་ནས་གཅུང་མོ་ཐ་
ཆུང་དེ་ལ་ཁྱོད་ཀྱང་ངེད་རྣམས་དང་མཉམ་དུ་སོང་ན་སྤྲོའམ་ཞེས་དྲིས་པ་ན། སྲས་
མོ་ཐ་ཆུང་དེས་བདག་གི་གཅེན་པོ་ནད་བབ་ཤིན་ཏུ་ལྕི་ན། ཁོ་མོ་ནི་ནད་གཡོག་
རྒྱུག་ནས་མི་སྡོད་ཐབས་བྲལ་ལ་བརྟེན། ད་ལན་གཅེན་མོ་རྣམས་དང་མཉམ་དུ་
འགྲོ་ཐབས་བྲལ་གཤིས། སླད་གཅེན་པོ་ནད་གཞི་དྲག་སྐྱེད་བྱུང་མཚམས་ཁོ་མོ་ཡང་
གཅེན་མོ་རྣམས་མཉམ་དུ་འགྲོའོ་ཞེས་བརྗོད།
གཏམ་དེ་ཐོས་པ་དང་སྲས་མོ་རྣམས་ཀྱིས་གཅུང་མོ་ཐ་ཆུང་དེའི་བཟང་སེམས་
282

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ལ་ཡི་རངས་ཆེན་པོས་སྨྲས་པར། ཁྱོད་ཀྱིས་ས་མཐའི་སྐྱེ་བོ་འདི་ལ་སྙིང་རྗེ་ཆེན་པོ་
འདི་འདྲ་བྱེད་པ་ནི་དགེ་བའི་ལས་དཔག་ཏུ་མེད་པ་བསགས་པ་ཡིན་ནོ། ། ཞེས་
བརྗོད་རྗེས་ཉིན་ཞག་བཅུ་ཕྲག་གཅིག་རིང་གི་རྒྱགས་ཁུར་ཏེ་རྔོན་རྒྱག་ཏུ་ཐོན།
ཡུད་ཙམ་སོང་ནས་གཅེན་མོ་རྣམས་རྒྱང་རིང་དུ་ཆོད་མཚམས་གཅུང་མོ་ཐ་
ཆུང་དེས་ཧཱ་སང་གི་སྡོད་གནས་སུ་སོང་ནས་སྨྲས་པར། གཅེན་པོ་ཁྱེད་ཀྱིས་སྔར་བྱ་
བྱིའུ་མཐོང་བའི་ས་དེར་ཁོ་མོ་ལྟ་བར་ཁྲིད་ན་ལེགས་སམ་ཞེས་དྲིས།
ཧཱ་སང་གིས་ལེགས་སོ། ། ཞེས་བརྗོད་པ་དང་དེ་མུར་སྤྲོ་བ་ཆེན་པོས་སྲས་མོ་
ཐ་ཆུང་དེ་ཁྲིད་ནས་ཁང་བུ་དེའི་སྒོ་ཕྱེ་བ་དང་རྡོ་སྐས་འཛེགས་ཏེ་ཕོ་བྲང་དེའི་ནང་
བསྐྱོད་ནས་སྔར་རང་གིས་མཐོང་བའི་གནས་དེ་དང་གཞོན་ནུ་མ་རྣམས་རྩེད་འཇོར་
རོལ་བའི་ས་དེ་མོ་ལ་བསྟན་པ་མ་ཟད། སྐབས་དེའི་གནས་ཚུལ་དང༌། ལྷག་པར་
དུ་གཞོན་ནུ་མ་དེ་ཁྲོད་ཀྱི་གཟུགས་མཛེས་ཤིང་སྐྱེ་འབྲས་མཚར་བའི་བུ་མོ་དེའི་སྐོར་
རྒྱས་པར་བཤད། གཏམ་དེ་ཐོས་པ་དང་སྲས་མོ་ཐ་ཆུང་དེ་འཇིགས་སྣང་གིས་གདོང་
གཤིས་ཀྱང་ལོགས་སོང་བས། ཧཱ་སང་ཡ་མཚན་ཆེན་པོས་གཅུང་མོ་ཁྱོད་ཅིའི་ཕྱིར་
གདོང་མི་སྡུག་པ་འདི་འདྲ་གྱུར་བ་ཡིན་ནམ་ཞེས་དྲིས།
སྲས་མོ་ཐ་ཆུང་ན་རེ། གཅེན་པོ་གསོན་ཅིག ཁྱེད་ཀྱིས་གསུངས་པའི་བུ་མོ་
མཛེས་མ་དེ་ནི་རྒྱལ་པོའི་སྲས་མོ་རྒན་འགོ་དེ་རེད། སྲས་མོ་དེའི་ཕ་ནི་ལྷ་རྒྱལ་ཁྲོད་
ཀྱི་དབང་ཐང་ཆེ་ཤོས་ཀྱི་རྒྱལ་པོ་ཞིག་རེད། རྒྱལ་པོ་དེས་སྐམ་མཚོ་མཁའ་གསུམ་གྱི་
ལྷ་འདྲེ་མི་གསུམ་ཐམས་ཅད་དབང་དུ་བསྡུས་ནས་ཡོད་པས། བདག་གི་ཡབ་རྒྱལ་
པོ་ཡང་དེ་འོག་གི་རྒྱལ་ཕྲན་ཞིག་རེད། ས་ལ་སྤྱོད་པའི་རྒྱལ་པོ་དེའི་མངའ་རིས་ས་
རྒྱ་དང༌། མངའ་ཐང་ལོངས་སྤྱོད། དྲག་པོའི་དཔུང་ཚོགས་སོགས་ནི་ས་སྐྱོང་རྒྱལ་
པོ་གཞན་གྱིས་འགྲན་པར་མི་ནུས། རྒྱལ་པོ་དེར་དཔའ་དང་རྩལ་གྱིས་ཕྱུག་པའི་བུད་
283

༄༅།།མཚན་ཞག་སྟོང་གི་གཏམ་རྒྱུད།
མེད་དཔའ་རྒོད་ཉིས་ཁྲི་ལྔ་སྟོང་ཡོད་པ་དེ་རྣམས་གཡུལ་དུ་ཞུགས་ཚེ་མི་གཅིག་གིས་
དཔའ་རྒོད་ཕོ་རབ་སྟོང་གཅིག་འགོག་པའི་དཔའ་རྩལ་ལྡན་ཞིང༌། ད་དུང་རྒྱལ་པོ་དེ་
ལ་འགྲན་པའི་ཟླ་དང་བྲལ་བའི་སྲས་མོ་བདུན་ཡོད་པ་ལྷག་པར་དུ་སྲས་མོ་རྒན་འགོ་
དེ་ནི་དཔའ་མཛངས་གཉིས་ལྡན་གྱི་བུད་མེད་ཅིག་ཡིན་པས། བྱ་དེ་རྣམས་ནི་བུད་
མེད་དཔའ་རྒོད་དེ་དག་ལས་ཞན་དུ་མ་མཆིས། རྒྱལ་པོ་དེས་རང་གི་མངའ་རིས་ས་
རྒྱ་ཤར་ལྷོ་ནུབ་བྱང་དབར་ལོ་གཅིག་གི་འགྲུལ་ལམ་གཅོད་དགོས་པའི་ཡུལ་ཆེན་པོ་
ཞིག་མོ་ལ་སྟེར་ནས་བདག་སྐྱོང་བྱེད་དུ་བཅུག ཡུལ་དེ་ནི་གཙང་པོ་ཆེན་པོ་དུ་མས་
བསྐོར་བའི་གླིང་ཕྲན་ལྟ་བུ་ཞིག་ཡོད་པས། དེར་ལྷ་འདྲེ་མི་གསུམ་གང་ཞིག་ཀྱང་
སླེབས་ཐུབ་པ་མ་ཡིན། ཁྱོད་ཀྱིས་མཐོང་བའི་སྲས་མོ་དེ་དང་མཉམ་དུ་ཡོད་པའི་བུ་
མོ་དེ་རྣམས་ནི་སྲས་མོ་དེའི་གམ་བཅར་བློན་པོ་ཡིན། ཁོ་ཚོ་བྱ་ཤུབས་ལ་བརྟེན་ནས་
ནམ་མཁར་འཕུར་འགྲོ་བ་རེད། ཁོ་ཚོས་གྱོན་པའི་བྱ་ཤུབས་དེ་དག་ནི་ལྷ་ཡི་དབང་
པོས་བཟོས་པ་ཞིག་རེད། གལ་ཏེ་ཁྱེད་དེ་ཁྲོད་ཀྱི་བུ་མོ་ཞིག་ལ་ཆགས་ནས་རང་གི་
ཆུང་མར་འཛིན་འདོད་ན་ཁྱེད་ས་འདིར་བསྒུགས་ནས་སྡོད། ཟླ་བ་བྱུང་ངོ་ཅོག་གི་
ཚེས་ཤར་ལ་གཞོན་ནུ་མ་དེ་རྣམས་འདིར་ཡོང་བ་ཡིན། ཁོ་ཚོ་ཡོང་སྐབས་ཁྱེད་བུ་མོ་
དེ་རྣམས་ཀྱིས་མི་ཚོར་བའི་ས་བཙན་ཞིག་ཏུ་ཡིབ་སྡོད་བྱེད་དགོས་པ་ལས་དེ་རྣམས་
ཀྱིས་མཐོང་ཚེ་ང་ཅག་རྣམས་ལ་སྲོག་ཉེན་ཡོང་། བདག་གིས་བཤད་པའི་གཏམ་དེ་
མ་རྗེད་སྙིང་གི་དཀྱིལ་དུ་ཞོག ཁྱེད་ཀྱིས་དེའི་ཉེ་རྒྱུད་དུ་བུ་མོ་རྣམས་ཀྱིས་ཚུར་མི་
མཐོང་བའི་ས་བཙན་ཞིག་བཙལ་ནས་ཡིབ། ཁོ་ཚོ་བྱ་ཤུབས་འབུད་སྐབས་ཁྱེད་ཀྱིས་
སྲས་མོའི་བྱ་ཤུབས་དེ་ཡིད་ལ་ངེས་ནས་རྐུས་ཤོག བྱ་ཤུབས་མེད་ན་འཕུར་ཐབས་
བྲལ་བས་སྲས་མོ་འཛིན་ཐུབ་པ་ཡིན། སྐབས་དེར་སྲས་མོས་བདག་གི་བྱ་ཤུབས་སུ་
ཡིས་བརྐུས་སམ། བྱ་ཤུབས་བདག་ལ་སྤྲད་ན་ཁོ་མོ་ཁྱོད་མཉམ་དུ་འགྲོ་བ་ཡིན་ཞེས་
284

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བརྗོད་སྲིད་པས། ཁྱེད་སྲས་མོ་དེའི་གཡོ་སྒྱུའི་ངག་ལ་མི་འཕྲུལ་བ་བྱེད་དགོས། ཅི་
ཕྱིར་ཞེ་ན། བྱ་ཤུབས་དེ་མོ་ལ་སྤྲད་ཚེ་སྲས་མོས་ཁྱེད་གསོད་ངེས་མ་ཟད། མོས་ང་
ཅག་གི་ཕོ་བྲང་འདི་ཡང་རྨེག་མེད་དུ་གཏོང་རྒྱུ་དང་། ང་ཅག་རྣམས་ཀྱི་ཡབ་རྒྱལ་
པོ་ཡང་སྐུ་བཀྲོངས་ངེས་རེད། དེ་ནས་གནས་ཚུལ་ཅི་ཡོང་བ་ཁོ་མོས་མཇུག་ཏུ་
ཁྱེད་ལ་ཞུ། སྲས་མོའི་བྱ་ཤུབས་བརླགས་ན་འཁོར་རྣམས་བྱ་ཐབས་བྲལ་བས་ཁོང་
རྣམས་སྲས་མོ་བཞག་སྟེ་ལོག་འགྲོ་ངེས་རེད། སྐབས་དེར་ཁྱེད་ཀྱིས་བྱ་ཤུབས་ཉར་
ཚགས་ལེགས་པར་གྱིས་ལ་བྱ་ཤུབས་རང་ལ་ཡོད་ཚུལ་ལྷང་ཙམ་ཡང་ཤོད་མི་རུང་།
བྱ་ཤུབས་མེད་ན་འཕུར་ཐབས་བྲལ་བས་ཁྱེད་ཀྱིས་སྲས་མོ་བདག་ཏུ་འཛིན་ཐུབ་པ་
ཡིན་ཞེས་བརྗོད།
སྲས་མོ་ཐ་ཆུང་གི་གཏམ་དེ་ཐོས་པ་དང་ཧཱ་སང་ནི་སྤྲོ་བ་རབ་ཏུ་ཕེལ་ནས་བརྩེ་
བ་ཆེན་པོས་མོ་ཡི་དཔྲལ་བར་འོ་སྦྱར་རྗེས་ཡིད་རྣལ་དུ་ཕབ་ནས་ཕོ་བྲང་དུ་ཕྱིར་
ལོག་གིས་དེ་ནུབ་མཚན་མོ་སྐྱིད་པའི་གཉིད་དུ་ཡུར། ཕྱི་ཉིན་ཁོ་ཁང་བུ་དེའི་སྒོ་ཕྱེ་
ནས་ཕོ་བྲང་སྟེང་ཐོག་གི་ཁང་བུའི་ནང་སྒུག་སྡོད་པའི་ཚེ། མུན་རུབ་མཚམས་སུ་
སྲས་མོ་ཐ་ཆུང་དེས་ཁོ་ལ་བཟའ་བཏུང་བསྐྱལ་ཐོག་ཁོའི་གྱོན་པ་ཡང་བརྗེས། དུས་
དེ་ནས་བཟུང་ཁོས་ཉིན་ལྟར་རེ་བའི་དུས་ལ་བསྒུགས་ནས་བསྡད་པ་ན། སྔ་མའི་ཟླ་
བ་ཉིན་ཞག་རེ་རེ་བཞིན་འདས་ཏེ་ཕྱི་མའི་ཟླ་བ་ཤར་བའི་ཉིན་ཞིག་བྱ་ཤུབས་གྱོན་
པའི་གཞོན་ནུ་རྣམས་གློ་བུར་དུ་ཕོ་བྲང་ནང་འབྱོར། ཚུལ་དེ་མཐོང་འཕྲལ་ཧཱ་སང་
གིས་གཞོན་ནུ་མ་རྣམས་ཀྱི་ཚུར་མི་མཐོང་བའི་ས་བཙན་ཞིག་ཏུ་ཡིབ་ནས་འཇབ་ལྟ་
བྱས། གཞོན་ནུ་མ་དེ་རྣམས་ཀྱིས་རང་རང་གི་བྱ་ཤུབས་ཕུད་ནས་སྤང་གཤོངས་ཐོག་
བཞག་སྟེ་དགའ་སྐྱིད་ཀྱི་རྩེད་འཇོར་རོལ་བཞིན་རོལ་བཞིན་རྒྱང་རིང་དུ་ཕྱོད་པ་ན་
ཁོས་འཇབ་བགྲོད་ཀྱིས་སོང་ནས་སྲས་མོའི་བྱ་ཤུབས་བརྐུས།
285

༄༅།།མཚན་ཞག་སྟོང་གི་གཏམ་རྒྱུད།
གཞོན་ནུ་མ་དེ་རྣམས་རྩེད་འཇོ་ཚིམ་པར་བྱས་རྗེས་སྤང་གཤོངས་ཐོག་བྱ་
ཤུབས་གྱོན་པར་ཡོང་ནས་ལོག་པའི་གྲབས་བྱེད་པའི་ཚེ། སྲས་མོ་དེ་རང་གི་བྱ་
ཤུབས་མ་རྙེད་པས་སྐད་ངན་དྲག་པོ་ཤོར་ཏེ་རང་གི་གོས་རྣམས་སྦར་མོས་འབྲད་དེ་
སྨྱོ་ལ་ཁད་དུ་གྱུར། དེ་མར་འཁོར་རྣམས་སྲས་མོའི་མདུན་དུ་རུབ་ནས་ཅི་བྱས་སམ་
ཞེས་དྲིས་པས། སྲས་མོས་བདག་གི་བྱ་ཤུབས་བརླག་སོང་བ་འདྲ་ཞེས་བརྗོད་པ་ན།
ཐམས་ཅད་ཤིན་ཏུ་སྐྲག་པར་གྱུར་ནས་ངུ་ཅོ་དིར་དིར་དུ་འབྱིན། སྐབས་དེར་མུན་པ་
ཡང་རུབ་བྱུང་བས་གཞོན་ནུ་མ་རྣམས་ད་མུར་འགོར་འགྱངས་བྱེད་ཐབས་མེད་པས་
སྲས་མོ་བཞག་སྟེ་ཁོང་རྣམས་རང་གནས་སུ་བཞུད།
སྲས་མོ་གཅིག་པུ་ཕོ་བྲང་ནང་ལུས་པའི་ཚེ། ཧཱ་སང་གི་རྣ་བར་སྲས་མོ་དེས་
བདག་གི་བྱ་ཤུབས་ཁུར་མཁན་མཁྱེན། བྱ་ཤུབས་ཁོ་མོར་སྤྲོད་པར་མཛོད། བྱ་ཤུབས་
མ་སྤྲད་ན་ཨལ་ལཱས་ཁྱོད་ལ་བཀའ་ཆད་ཕེབས་ཡོང་ཞེས་བརྗོད་པ་ཐོས། གཏམ་དེ་
ཐོས་པ་དང་ཧཱ་སང་གིས་བག་ཕེབས་ཀྱི་ངང་ནས་སྲས་མོའི་གདོང་དུ་སོང་བ་དང་
མོའི་ལག་གཉིས་བཟུང་སྟེ་ཕོ་བྲང་དུ་ཁྲིད་ནས་ཁང་བུ་ཞིག་ཏུ་བཅུག་རྗེས་སྲས་མོ་
ཐ་ཆུང་དེ་འཚོལ་དུ་སོང་ནས་མོ་ལ་སྲས་མོ་བཟུང་ཚུལ་དང༌། ཕོ་བྲང་དུ་ཁྲིད་ཚུལ།
གཞན་ཡང་ད་ལྟ་སྲས་མོ་དེ་རང་གི་ལག་ཏུ་སོ་བཏབ་ནས་སྡུག་བསྔལ་གྱིས་ངུ་བཞིན་
དུ་སྡོད་ཚུལ་རྣམས་གསལ་བར་བཤད།
གཅེན་པོའི་གཏམ་དེ་ཐོས་པ་དང་སྲས་མོ་ཐ་ཆུང་དེས་སྲས་མོ་བཅུག་པའི་ཁང་
བུ་དེའི་ནང་སོང་བ་ན། སྲས་མོ་དེ་སྡུག་བསྔལ་གྱིས་ངུ་བཞིན་ཡོད་པ་མཐོང་འཕྲལ་
མོས་པུས་མོ་ས་ལ་བཙུགས་ཏེ་གུལ་ཕྱག་ཕུལ། སྲས་མོ་དེས་ཁྲོ་བའི་རྣམ་འགྱུར་དང་
བཅས་ཏེ་སྨྲས་པར། སྲས་མོ་ན་ཆུང༌། ཁྱོད་ཀྱིས་བདག་རྒྱལ་པོའི་སྲས་མོར་གཡོ་སྒྱུའི་
ལས་སྦྱོར་བྱེད་ཕོད་དམ། བདག་གི་ཡབ་རྒྱལ་པོ་ནི་སྙན་གྲགས་ཕྱོགས་བཞིར་ཁྱབ་
286

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
པའི་ལྷ་ཡི་རྒྱལ་པོ་ཡིན་པ་ཁྱོད་ཀྱིས་མི་ཤེས་སམ། ཁོང་གི་དཔུང་ཚོགས་ཀྱི་གྲངས་ནི་
ཨཱ་ལཱ་ཐུགས་རྗེ་ཅན་གྱིས་མ་གཏོགས་སུ་ཡིས་རྩི་བར་ནུས་སམ། ཁོང་གི་ཞབས་འོག་
ཏུ་འདུས་པའི་སྐྱེ་བོ་ཤེས་རབ་ཅན་དང་། སྔགས་པ་མཐུ་བོ་ཆེ། དབུ་བཞུགས་བླ་
ཆེན། འདྲེ་སྲིན་སོགས་ལ་སུས་ཀྱང་འགྲན་ཐུབ་པ་མ་ཡིན། ལྷ་རྒྱལ་ཐམས་ཅད་ཀྱིས་
ཁོང་ལ་གུས་བཀུར་དང་། ཁོང་ལ་ཞུམ་པ་ཡིན། འོན་ཀྱང་ཁྱོད་ཅག་སྲས་མོ་རྣམས་
ཀྱིས་རང་ཚུལ་མ་སྲུང་བར་ཚུལ་མིན་གྱི་ལས་ངན་འདི་འདྲ་བྱེད་པ་ཅི་ཡིན། ཁྱོད་
ཀྱིས་འགྲོ་བ་མི་དང་ངན་འབྲེལ་བྱས་ནས་ང་ཅག་གི་གསང་བ་རྟོལ་བ་ཅི་ཡིན། ཁྱོད་
ཀྱིས་བྱ་བ་འདི་བརྩམས་མེད་ན་སྐྱེ་བོ་འདི་གང་ནས་ཡོང་བ་ཡིན་ནམ་ཞེས་བསྡིགས།
སྲས་མོ་ཐ་ཆུང་ན་རེ། སྲས་མོ་མཁྱེན་ནོ། ། སྐྱེ་བོ་དེ་ནི་བྱམས་བརྩེ་དང་ལྡན་
པ་ཞིག་རེད་ཅེས་བརྗོད།
གཏམ་དེ་ཐོས་པ་དང་སྲས་མོའི་ཡིད་ལ་རང་ཉིད་ཐར་བའི་ཐབས་མི་འདུག་
སྙམ་ནས་རེ་བ་ཟད། དེ་རྗེས་སྲས་མོ་ཐ་ཆུང་དེས་མོ་ལ་བཟའ་བཏུང་འདྲེན་པ་དང༌།
མཉམ་དུ་བཟའ་བཏུང་བྱེད་པ། སྙན་པའི་གཏམ་དང་ཚིག་གིས་སྲས་མོའི་བློ་འགུག་
པའི་ཐབས་བྱས། འོན་ཀྱང་སྲས་མོ་ནི་ཉིན་གང་སྡུག་བསྔལ་གྱིས་ངུ་བཞིན་སྡོད་ལ་
མཚན་ཐོག་ཐག་ངུ་བའི་རྒྱུན་མ་བཅད།
ཕྱི་ཉིན་ཞོགས་པ་སྲས་མོའི་ཡིད་ལ་ད་ནི་རང་ཉིད་གཞན་དབང་གི་གནས་སུ་
ལྷུངས་བས་ཐར་ཐབས་མེད་པར་སྙམ་ནས་བློ་འགྱུར་ཏེ་ཡི་རངས་པའི་ཚུལ་གྱིས་སྲས་
མོ་ཐ་ཆུང་དེ་ལ་སྨྲས་པར། སྲས་མོ་ན་ཆུང་། ཁོ་མོའི་ལས་དབང་ནི་ཨཱ་ལཱ་ཐུགས་རྗེ་
ཅན་གྱི་བཀོད་པ་གང་གནང་སྒུག་རྒྱུ་ལས་མ་འདས་གཤིས། ད་ཆ་ཁོ་མོ་རང་གི་ཡུལ་
གྱར་ཏེ་བརྩེ་བའི་ཕ་མ་སྤུན་མཆེད་རྣམས་དང་བྲལ་དགོས་པ་འདི་ནི་ལས་ཀྱི་བསྐོས་
ཐང་ཡིན་ན། ཁོ་མོས་ཨཱ་ལཱའི་བཀོད་པ་དང་དུ་བླངས་ནས་སྡུག་རང་ཁུར་གྱིས་སྡོད་
287

༄༅།།མཚན་ཞག་སྟོང་གི་གཏམ་རྒྱུད།
རྒྱུ་ནི་ཐབས་ལེགས་ཤོས་དེ་ཡིན་ཞེས་བརྗོད།
སྲས་མོ་ཐ་ཆུང་དེས་ཕོ་བྲང་ནང་གི་གཟིམ་ཆུང་ལེགས་ཤོས་དེ་བཏོན་ནས་སྲས་
མོའི་གནས་མལ་དུ་བཞག་ཐོག དུས་ནམ་བྱུང་ལ་སྲས་མོ་དང་འགྲོགས་ཏེ་སྙན་པའི་
གཏམ་དང་འཇམ་པའི་ཚིག་གིས་སེམས་གསོ་བ་དང་། རྩེ་དགོད་ཀྱི་བཞད་གད་སློང་
བ་སོགས་ཀྱིས་སྲས་མོའི་ལུས་སེམས་བདེ་བར་གནས་པའི་ཐབས་བྱས་ཏེ་མོའི་ཡིད་ཀྱི་
གདུང་བ་སེལ་མཚམས་སུ་ཧཱ་སང་ལ་ད་ཁྱོད་སྲས་མོའི་ལག་ཏུ་འོ་སྦྱོར་བར་སོང་ཞིག་
ཅེས་བརྗོད།
ཧཱ་སང་གིས་དེ་མར་སྲས་མོའི་གཟིམ་ཆུང་དུ་སོང་ནས་བརྩེ་བ་ཆེན་པོས་མོའི་
ལག་ཏུ་འོ་སྦྱར་ནས་སྨྲས་པར། སྲས་མོ་ཁྱེད་ཐུགས་བདེ་བར་བཞུགས། ཁོ་བོས་ཁྱེད་
འདིར་བཞུགས་སུ་བཅུག་དོན་ནི་བདག་དང་བདག་གི་གཅུང་མོ་གཉིས་པོ་ཁྱོད་ཀྱི་
བྲན་དུ་བསྡད་ནས་ཚེ་གང་ཁྱེད་ལ་སྲི་ཞུ་ཞབས་ཏོག་བྱེད་བསམ་པ་ཡིན་ལ། མཐར་
གྱི་དམིགས་ཡུལ་ཡང་ཨཱ་ལཱ་ཐུགས་རྗེ་ཅན་དང་སྐྱེས་ཆེན་དམ་པ་རྣམས་ཀྱི་བཀའ་
དགོངས་བཞིན་ངེད་གཉིས་འཇིག་རྟེན་མཐུན་འཇུག་བྱས་ཏེ་ཁྱོད་བདག་་གི་ཕ་ཡུལ་
དུ་ཁྲིད་ནས་ཁྱོད་གྲོང་ཁྱེར་ཆེན་པོ་སྦག་ཏར་བདེ་ཞིང་སྐྱིད་པའི་འཚོ་བ་ལོངས་སུ་
སྤྱོད་དུ་འཇུག་རྒྱུ་ཡིན། བདག་གི་ཁྱིམ་དུ་མ་རྒན་སེམས་བཟང་ཅན་ཞིག་ཡོད་པ་
དེས་ཁྱོད་ལ་ཤིན་ཏུ་གཅེས་པར་བྱེད་སྲིད། བདག་གི་ཕ་ཡུལ་ནི་གནས་བཟང་པོ་
ཞིག་ཡིན། ཡུལ་དེའི་དངོས་པོ་ཐམས་ཅད་ཡུལ་གཞན་ལས་ཁྱད་དུ་འཕགས་པ་མ་
ཟད། མི་རྣམས་སེམས་བཟང་ཞིང་བརྩེ་བ་ཆེ་བ། གཤིས་རྒྱུད་འཇམ་པ་སོགས་ཀྱི་
དགེ་མཚན་ལྡན་ཞེས་བརྗོད།
ཧཱ་སང་གིས་མོ་ལ་བཅོས་ལྷད་མེད་པའི་ཤ་ཚའི་གཏམ་སྙན་པོ་དང་། རྩེ་རྒོད་
ཀྱི་ཚིག་མཚར་པོ་དུ་མའི་ལམ་ནས་མོ་ལ་སེམས་གསོ་གང་ཡོང་བྱས་ཀྱང་། ཕ་རོལ་
288

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
པོ་ནི་སྨྲ་བརྗོད་ཀྱི་གཏམ་ལན་ཚིག་གཅིག་མེད་པར་ངག་བསྡམས་ཏེ་བསྡད། དུས་
དེ་ཤེད་ན་གློ་བུར་དུ་སྒོ་བརྡུང་བའི་སྒྲ་ཞིག་བྱུང་བ་ན། ཧཱ་སང་གིས་རྟབ་རྟབ་པོར་
སོང་ནས་སྒོ་ཕྱེ་བས་སྲས་མོ་རྣམས་རྔོན་བརྒྱབ་སྟེ་ཕྱིར་ལོག་ཡོང་བ་ཡིན། ཁོ་ནི་ཡིད་
ཤིན་ཏུ་དགའ་བར་གྱུར་ནས་ཁོང་རྣམས་ལ་བསུ་བ་བྱས། སྲས་མོ་རྣམས་ནི་འཛུམ་
པའི་རྣམ་འགྱུར་དང་ལྡན་པའི་ངང་མགྲིན་གཅིག་ཏུ་ཁོ་ལ་ལེགས་སྨོན་དང་སྦྲགས་ཁོ་
པ་ནད་གཞི་དྲག་སྐྱེད་བྱུང་བར་སྤྲོ་བ་བརྟས། དེ་ནས་སྲས་མོ་རྣམས་རྟ་ལས་བབས་
ཏེ་རང་རང་གི་གཟིམ་ཆུང་དུ་བསྐྱོད་ནས་རྔོན་ཆས་ཕུད་རྗེས་མཛེས་པའི་རྒྱན་གོས་
བཀླུབས་ནས་ཕྱིར་ཐོན་ཏེ་འཁོར་གཡོག་ལ་རྔོན་འབྲས་རྣམས་ཁུར་ཡོང་དགོས་པའི་
ངག་བཀོད་བྱས། བརྔོན་ཐོབ་ཀྱི་རི་དྭགས་གཅན་གཟན་ཁྲོད་དུ་གཙོད་དང༌། བ་
མེན། རི་བོང་དང་། འདམ་སེང་། ཏེ་སྤྱང་སོགས་དུ་མ་ཡོད་པའི་ཁྲོད་ནས་ཁག་
གཅིག་བསད་དེ་ཤ་ཁྲག་ལ་ལོངས་སུ་སྤྱོད་རྒྱུ་དང༌། དེ་བྱིངས་གནས་སྐབས་ཁྱིམ་
སྒོར་གསོས་ནས་འཇོག་རྒྱུའི་བཀོད་སྒྲིག་ཟིན་མཚམས་སྲོག་ཆགས་ཁག་གཅིག་བཤས་
རྗེས་ཤ་རྣམས་རྡོག་ཏུ་བཙོས་ནས་ཐམས་ཅད་འ་འུར་དགའ་སྤྲོའི་ངང་བཟའ་བཏུང་
ལ་སྤྱད། ཧཱ་སང་གིས་སྤྲོ་བ་ཆེན་པོས་བཟའ་བཏུང་བཅོ་ལས་དང་སྒྲིག་གཤོམ་གྱི་
ལས་རྣམས་ཚགས་ཚུད་བྱས་པར་བརྟེན། སྲས་མོ་རྣམས་ཡིད་རབ་ཏུ་མགུ་ནས་སྨྲས་
པར། ཁྱོད་ཀྱིས་ང་ཅག་རྣམས་ལ་ལྟ་སྐྱོང་བཟང་པོ་འདི་ལྟར་བྱེད་པ་ངེད་རྣམས་བློ་
ཡིས་མི་བཟོད། ཁྱོད་ནི་འགྲོ་བ་མི་ཡིན་ཡང་སེམས་པ་ང་ཅག་ལྷ་ཡི་རིགས་ལས་ཀྱང་
བཟང་། བྱ་བ་འདི་རིགས་ངེད་རྣམས་མཉམ་དུ་བྱེད་དགོས་པ་ལས་ཁྱོད་གཅིག་པུར་
འཁྲི་བ་ག་ལ་ཡིན་ཞེས་བརྗོད།
དེའི་དུས་སུ་ཧཱ་སང་ཡིད་སྐྱོ་ནས་ངུ་ཅོར་དིར་དིར་དུ་སྒྲོག་པས། སྲས་མོ་རྣམས་
ཡ་མཚན་ཆེན་པོས་ཁྱོད་ཅིའི་ཕྱིར་ངུ་བ་ཡིན། ཁྱོད་ངུས་ན་ང་ཅག་དེ་རིང་ཉིན་གང་
289

༄༅།།མཚན་ཞག་སྟོང་གི་གཏམ་རྒྱུད།
སྐྱིད་པོ་ཡོང་བ་མ་ཡིན། ཁྱོད་རང་གི་ཡུལ་དང་སྐྱེད་མ་དྲན་པ་ཡིན་ནམ། དེ་ལྟར་
ཡིན་ན་ང་ཅག་རྣམས་ཀྱིས་ཁྱོད་རང་གི་ཡུལ་དུ་སྐྱེལ་བར་བྱེད་ཅེས་བརྗོད།
ཧཱ་སང་ན་རེ། ཨཱ་ལཱ་ཚད་བཙུགས། ཁོ་བོ་ནི་ཁྱེད་རྣམས་དང་བྲལ་འདོད་པ་
མ་ཡིན།
སྲས་མོ་ན་རེ། ཁྱོད་ལ་གདུང་བ་འདི་ལྟར་ཡོང་བ་ང་ཅག་ལྕམ་སྲིང་སུ་ཡིས་
གཙེས་སམ་ཞེས་དྲིས།
ཧཱ་སང་གིས་གཏམ་མི་སྨྲ་བར་སྨྲ་བ་བཅད་དེ་སྡོད་པའི་ཚེ་སྲས་མོ་ཐ་ཆུང་དེས་
སྐབས་དེ་དང་བསྟུན་ནས་སྨྲས་པར། ཁོང་གིས་ནམ་མཁའ་ནས་བྱ་ཞིག་བཟུང་ཡོད་
པ་དེ་ལ་གཅེན་མོ་རྣམས་ཀྱིས་རྒྱན་སྤྲོས་བྱེད་དགོས་པ་ཡིན་ཞེས་བརྗོད།
སྲས་མོ་རྣམས་ཀྱིས་ཁོ་ལ་སྨྲས་པར། ང་ཅག་རྣམས་ཁྱོད་ཀྱི་འགྲམ་དུ་ཡོད་པས།
ཁྱོད་ལ་ཅི་དགོས་པ་ང་ཅག་རྣམས་ལ་དྲང་པོར་སྨྲོས་ཤིག ངེད་རྣམས་ཀྱིས་ཅི་ནས་
ཀྱང་སྒྲུབ་པར་བྱེད་དོ་ཞེས་བརྗོད།
ཧཱ་སང་གིས་སྲས་མོ་ཐ་ཆུང་དེ་ལ་ཁྱོད་ཀྱིས་ཁོང་རྣམས་ལ་ཤོད་ཅིག་ཅེས་བརྗོད།
སྲས་མོ་ཐ་ཆུང་ན་རེ། གཅེན་མོ་རྣམས་གསོན་ཅིག སྔར་ངེད་རྣམས་ཡབ་
ཀྱི་བཀའ་བཞིན་བག་སྟོན་དུ་ལོག་སྟེ་གཅེན་པོ་གཅིག་པུར་སྡོད་པའི་སྐབས་མི་ངན་
གདུག་པ་ཅན་འདྲ་ཡོང་བར་སྐྲག་སྟེ་རྣམ་གཡེང་དབང་གིས་ཁང་བུ་དེའི་སྒོ་ཕྱེ་ནས་
ཡིབ་པའི་གནས་ཤིག་བཙལ། འགྲོ་བ་མི་ཞེས་པ་དེ་ནི་བྱ་བ་གང་ལ་ཡང་ཞིབ་མོའི་
བློ་ཡི་བསྐོར་བའི་རྣམ་དཔྱོད་དང་མི་ལྡན་པས། ཁོ་ཁང་བུ་དེའི་ནང་ཞུགས་ནས་
རྡོ་སྐས་འཛེགས་ཏེ་ཕོ་བྲང་ཡང་སྟེང་དུ་བསྐྱོད། ཁོ་ནི་དེ་གའི་ལྗོངས་རྣམ་ལ་ཡིད་
ཆགས་ཏེ་སྐབས་འགར་སྤྲོ་བ་འཕེལ་ཞིང་། སྐབས་འགར་མི་སྲུན་པའི་སྐྱེ་བོ་གདུག་
པ་ཅན་ཡོང་བར་དོགས་པའི་འཇིགས་སྣང་ཡང་སྐྱེས། ཉིན་ཞིག་གློ་བུར་དུ་བྱ་བཅུ་
290

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཕྲག་གཅིག་འཕུར་ནས་སླེབས་བྱུང་བ་དེ་དག་ལྗོན་པའི་སྡོང་པོ་ཆེན་པོ་ཞིག་ཡོད་པ་
དེ་འོག་གི་སྤང་གཤོངས་ཐོག་བབས། བྱ་དེ་དག་གི་ཁྲོད་ནས་གཟུགས་ཅུང་ཆེ་ཞིང་
སྤུ་བྱད་ཤིན་ཏུ་མཛེས་ལ་འགྱིང་ཉམས་ལྡན་པ་ཞིག་ཡོད་པ་དེས་བྱ་གཞན་རྣམས་ལ་
མཆུ་འཐོག་བརྒྱབ་ཀྱང་དེ་རྣམས་ཀྱིས་རྒོལ་མི་ཕོད། ཡུད་ཙམ་སོང་བ་ན་དེ་རྣམས་
ཀྱིས་བྱ་ཤུབས་ཕུད་སོང་བས་བྱ་དེ་དག་སྐད་ཅིག་ལ་བཅོ་ལྔའི་ཟླ་ལྟར་མཛེས་པའི་
ཡིད་འོང་གཞོན་ནུ་མ་བཅུ་རུ་གྱུར། དེ་རྣམས་སྤང་གཤོངས་ཐོག་ཉིན་གང་རྩེད་
འཇོར་རོལ་ཞིང་མུན་རུབ་མཚམས་སུ་བྱ་ཤུབས་གྱོན་ནས་ནམ་མཁར་ཕུར་སོང་།
ཁོ་ནི་བྱ་ཁྱུ་དེ་ཁྲོད་ཀྱི་སྤུ་བྱད་མཛེས་པའི་བྱ་དེ་ལ་ཡིད་ཆགས་ཏེ་དེའི་བྱ་ཤུབས་བརྐུ་
བར་མ་བྱས་པས་འགྱོད་དེ་ཟས་བཅུད་ཉལ་གཉིད་བྲལ་བའི་གདུང་བས་མནར། དེ་
ནས་ཁོས་བསྒུགས་བསྒུགས་ཏེ་ཕྱི་ཟླའི་ཚེས་ཤར་མཚམས་སུ་བྱ་དེ་རྣམས་སླར་ཡང་
འཕུར་འོངས་ནས་བྱ་ཤུབས་ཕུད་དེ་སྤང་གཤོངས་ཐོག་རྩེ་དགར་རོལ་བའི་སྐབས་སུ་
ཁོས་བྱ་སྤུ་བྱད་མཛེས་ཤོས་དེའི་བྱ་ཤུབས་བརྐུས། བྱ་ཤུབས་མེད་ན་གཞོན་ནུ་མ་དེ་
ཕྱིར་ལོག་ཐབས་མེད་པ་ཤེས་ནས་ཁོས་རང་ཉིད་ལ་སྲོག་ཉེན་མི་ཡོང་ཆེད་ཡིབ་སྡོད་
ཀྱིས་བྱ་གཞན་རྣམས་ཐག་རིང་དུ་འཕུར་མཚམས་ད་གཟོད་གཞོན་ནུ་མ་དེ་བཟུང་
ནས་ཕོ་བྲང་དུ་ཁྲིད་ཡོང་བ་རེད་ཅེས་བརྗོད།
གཅེན་མོ་རྣམས་ཀྱིས་གཅུང་མོ་ཐ་ཆུང་ལ་གཞོན་ནུ་མ་དེ་གང་ན་ཡོད་དམ་
ཅེས་དྲིས།
གཅུང་མོ་ཐ་ཆུང་ན་རེ། གཅེན་པོས་གཞོན་ནུ་མ་དེ་གཟིམ་ཆུང་ལེགས་ཤོས་
དེའི་ནང་བཞག་ཡོད་པ་རེད་ཅེས་བརྗོད།
གཅེན་མོ་རྣམས་ཀྱིས་ཧཱ་སང་ལ་ཁྱོད་ཀྱིས་ངེད་རྣམས་གཞོན་ནུ་མ་དེ་ལ་ལྟ་བར་
ཁྲིད་དང་ཅེས་བརྗོད།
291

༄༅།།མཚན་ཞག་སྟོང་གི་གཏམ་རྒྱུད།
ཧཱ་སང་གིས་སྲས་མོ་རྣམས་གཞོན་ནུ་མའི་སྡོད་གནས་སུ་ཁྲིད། སྲས་མོ་དེ་
རྣམས་ཀྱིས་གཞོན་ནུ་མའི་ལང་ཚོའི་མཛེས་སྡུག་མཐོང་མ་ཐག་ཐམས་ཅད་ཡི་རང་
སྟེ་དེ་མར་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་མགྲིན་གཅིག་ཏུ་ཨཱ་ལཱ་ཚད་
བཙུགས། བྱ་བ་འདི་ལེགས་སོ་ལེགས་སོ། ། སྲས་མོ་གང་གིས་སྐྱེ་བོ་འདིའི་གནས་
ཚུལ་ངོ་མ་མཁྱེན་ཚེ་ཁྱེད་ཀྱིས་ཁོ་ལ་ཚེ་གང་ཆགས་སྲིད་པ་ཡིན། སྲས་མོ་མཁྱེན་
ནོ།། ཧཱ་སང་གིས་ཁྱེད་ལ་བཅོས་མིན་གྱིས་བརྩེ་བ་ཡིན། ཁོས་ཁྱེད་ཀྱི་བྱ་ཤུབས་མེ་
ལ་བསྲེགས་པས་མ་གཏོགས་ང་ཅག་གིས་ཁོ་ལ་བྱ་ཤུབས་ཁྱེད་ལ་འབུལ་དགོས་པའི་
ཁ་ཏ་བྱེད་ངེས་ཡིན་ཞེས་བརྗོད། དེ་ནས་སྲས་མོའི་བློ་ལ་བབས་པའི་ཁོ་ཚོའི་ཁྲོད་ཀྱི་
བུ་མོ་ཞིག་གིས་གཉེན་དཔང་བྱས་ཏེ་སྲས་མོ་དང་ཧཱ་སང་གཉིས་གཉེན་གན་བཞག
ལྕམ་སྲིང་རྣམས་ཀྱིས་སྦྱིན་བདག་གི་མིང་ཐོག་ནས་སྲས་མོའི་མཚན་གནས་དང་
མཚམས་པའི་སྟོན་མོ་ཕུན་སུམ་ཚོགས་པ་བཤམས་ཏེ་ཐམས་ཅད་བཀྲ་ཤིས་དགའ་
སྟོན་གྱི་དཔལ་ལ་རོལ།
དེ་ནས་ཧཱ་སང་དང་སྲས་མོ་མཛའ་གཅུགས་ཟུང་དེ་སྲས་མོ་ལྕམ་སྲིང་རྣམས་
དང་མཉམ་དུ་བདེ་ཞིང་སྐྱིད་པའི་འཚོ་བར་རོལ། ལྕམ་སྲིང་རྣམས་ཀྱིས་མཛའ་
གཅུགས་ཟུང་དེར་ཉིན་ལྟར་བསྐྱར་ལྡབ་མེད་པའི་ལྗགས་སུ་སྨིན་པའི་ཟས་སྣ་ཕུན་
སུམ་ཚོགས་པའི་མགྲོན་སྐྱོང་ཐོག་རྩ་ཆེའི་དངོས་སྐྱེས་དུ་མ་བྱིན་ནས་མཉམ་དུ་རྩེད་
འཇོ་དང་སྟོན་མོ་སོགས་དགའ་སྐྱིད་ཀྱི་དཔལ་ལ་རོལ། ཧཱ་སང་ནི་ཡིད་ལ་དགའ་
བདེའི་ཚོར་བ་དཔག་ཏུ་མེད་པ་བྱུང་ཞིང་། སྲས་མོ་ཡང་བློ་བདེ་བག་ཕེབས་ཀྱི་
ངང་དུ་གནས། དེ་ལྟར་མཛའ་གཅུགས་ཟུང་དེ་སྲས་མོ་ལྕམ་སྲིང་རྣམས་ཀྱི་ཡུལ་དུ་
མི་ཡུལ་གྱི་བདེ་བའི་སྐལ་བ་ཟད་མི་ཤེས་པ་བྱུང་བས་རང་རང་གི་ཡུལ་དང་ཕ་མ་
སྤུན་མཆེད་རྣམས་ཀྱང་གཏིང་རྗེད་དུ་སོང་།
292

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
དུས་ཀྱི་བགྲོད་པ་རླུང་ལྟར་མྱུར་བས་སྐད་ཅིག་ལ་ཉིན་ཞག་བཅུ་ཕྲག་བཞི་
འདས་པའི་ཉིན་ཞིག་གི་མཚན་མོ་ཧཱ་སང་གི་རྨི་ལམ་དུ་རང་གི་སྐྱེད་མ་ལུས་ཀྱི་ཤ་
ཤོར། བཞིན་གྱི་མདངས་ཉམས་པའི་རྒན་མོ་ཉམ་ཐག་ཅིག་ཏུ་གྱུར། འོན་ཀྱང་རང་
ཉིད་ནི་ཟས་གོས་གང་ལའང་ཐོགས་པ་མེད་པའི་བདེ་བའི་གནས་ལ་འཁོད་དེ་མ་བུ་
གཉིས་དབར་སྐྱིད་སྡུག་བཟང་ཞན་གནམ་སའི་ཧེ་བག་འཛོལ་བས། མས་བུ་ཁྱོད་
བདེ་ཞིང་སྐྱིད་པའི་འཚོ་བ་ལོངས་སུ་སྤྱོད་རྒྱུ་བྱུང་རྗེས་མ་ང་བརྗེད་པ་ཡིན་ནམ།
ཁྱོད་མ་ངའི་མདོག་ལ་ལྟོས་དང༌། ངེད་མ་བུ་བྲལ་བའི་རྗེས་སུ་བདག་ནི་ཁྱོད་དྲན་
པའི་དབང་གིས་རྟག་ཏུ་ཁྱོད་ཀྱི་མིང་བོས་ནས་སྡོད་པ་ཡིན་ལ་བདག་ནམ་འཚོའི་
བར་འདི་ལྟར་བྱེད་སྲིད་པ་ཡིན། བདག་གིས་ཁྱིམ་ནང་ཁྱོད་ལ་པུར་ཞིག་ཀྱང་
བཅོས་ཡོད་པས། ཇི་སྲིད་སྐལ་པའི་བར་དུ་ཁྱོད་མི་བརྗེད་པ་བྱེད། བུ་ཁྱོད་ཤོད་
དང༌། ངེད་གཉིས་མ་ཤི་གསོན་པོར་ཕྲད་པའི་རེ་བ་ཡོད་དམ། ངེད་མ་བུ་གཉིས་
སྔར་བཞིན་མཉམ་འཛོམས་ཐུབ་བམ་ཞེས་བརྗོད་པ་རྨིས།
ཧཱ་སང་གློ་བུར་དུ་གཉིད་ལས་བསད་དེ་སྡུག་བསྔལ་གྱི་མཆི་མ་ལྷུང་ལྷུང་དུ་
ཤོར་ཞིང་ཡིད་ལ་མི་བཟོད་པའི་གདུང་བ་དྲག་པོས་མནར་ཏེ་གཉིད་ཀྱི་སྐལ་བ་མ་
བྱུང༌། ཕྱི་ཉིན་སྲས་མོ་རྣམས་སྔར་རྒྱུན་བཞིན་ཁོའི་སྡོད་གནས་སུ་བསྐྱོད་དེ་འཚམས་
ཞུ་དང་། རྩེ་དགོད་བྱེད་པའི་ཚེ་ཁོ་ནི་གཏམ་ལན་ཀྱང་མི་བྱེད་པར་ཡིད་མུག་ཏེ་སྡོད་
པ་ན། ལྕམ་སྲིང་རྣམས་ཀྱིས་སྲས་མོར་ཧཱ་སང་ཅི་ཕྱིར་ཡིད་མི་དགའ་བ་བྱུང་ཚུལ་
དྲིས་པས། སྲས་མོས་གང་ཡིན་བདག་གིས་ཀྱང་མི་ཤེས་ཞེས་བརྗོད།
ལྕམ་སྲིང་རྣམས་ཀྱིས་སྲས་མོར། ཁྱེད་ཀྱིས་ཁོ་ལ་འདྲི་བར་གྱིས་དང་ཞེས་བརྗོད།
སྲས་མོས་ཧཱ་སང་གི་འགྲམ་དུ་སོང་ནས་བདག་གི་ཟླ་གྲོགས་བཟང་པོ། ཁྱོད་
ཅིའི་ཕྱིར་ཡིད་མི་དགའ་བ་ཡིན་ནམ་ཞེས་དྲིས།
293

༄༅།།མཚན་ཞག་སྟོང་གི་གཏམ་རྒྱུད།
ཧཱ་སང་གིས་དབུགས་རིང་ཞིག་ཕྱུང་ནས་མདང་ནུབ་ཀྱི་རྨི་ལམ་རྣམས་འཁྱོལ་
ལ་མ་འཁྱོལ་དུ་བཤད། སྲས་མོས་མདང་ནུབ་ཧཱ་སང་ལ་བྱུང་བའི་རྨི་ལམ་དེ་སྲས་
མོ་ལྕམ་སྲིང་རྣམས་ལ་བཤད་པ་ན། ཁོང་རྣམས་སྙིང་རྗེ་བཟོད་གླགས་མེད་པ་བྱུང་
ནས་ཁོ་ལ་སྨྲས་པར། ང་ཅག་རྣམས་ཀྱིས་ཁྱོད་སྐྱེད་མ་ཐུག་ཕྲད་ལ་འགྲོ་བ་ཅི་ལ་
འགོག དེ་ལས་ལྡོག་སྟེ་ང་ཅག་གིས་ཁྱོད་སྐྱེད་མ་ཐུག་ཕྲད་ལ་འགྲོ་རྒྱུར་ཕན་འགྱུར་
རོགས་རམ་གང་ཡོང་བྱེད། འོན་ཀྱང་ཁྱོད་ང་ཅག་རྣམས་དང་འབྲེལ་ལམ་མ་བཅད་
པར་རྟག་ཏུ་ངེད་རྣམས་ཐུག་ཕྲད་ལ་ཤོག ལོ་རེར་ཐེངས་རེ་ཡོང་ནའང་འགྲིག་ཅེས་
བརྗོད།
ཧཱ་སང་གིས། དེ་ལྟར་ལེགས་སོ། ། ཞེས་བརྗོད་ནས་ཁོ་ཚོའི་རེ་འདོད་དང་དུ་
བླངས།
དེ་ནས་སྲས་མོ་ལྕམ་སྲིང་རྣམས་ཀྱིས་ཧཱ་སང་ཁྱིམ་ཐབ་ཟུང་ལ་ལམ་རྒྱག་འབྲུ་
རིགས་དང་། རིན་པོ་ཆེའི་རྒྱན་ཆ། སྐལ་རྫོང་དངོས་སྐྱེས་སོགས་ལེགས་གཟོའི་ཕྱག་
རྟགས་བགྲང་གིས་མི་ལང་བ་གྲ་སྒྲིག་ཟིན་མཚམས། ཟངས་རྔ་བརྡུངས་པས་ཕྱོགས་
མཐའ་ཀུན་ནས་རྔ་མོང་ཁྱུ་གཅིག་སླེབས། སྲས་མོ་ལྕམ་སྲིང་རྣམས་ཀྱིས་རྔ་མོང་
འགྲོས་བཟང་ཞིག་ཧཱ་སང་ཁྱིམ་ཐབ་ཟུང་གི་བཞོན་པར་བཞག དེ་བྱིངས་རྣམས་
ལ་གསེར་དོ་རྔ་རྒྱབ་བཅུ་ཕྲག་ཕྱེད་གསུམ་དང༌། དངུལ་དོ་རྔ་རྒྱབ་བཅུ་ཕྲག་ལྔ་
བཀལ་ཏེ་ཐམས་ཅད་བྲལ་བར་མི་བཟོད་པས་ཉིན་ལམ་གསུམ་གྱི་བར་དུ་སྐྱེལ་མ་
བྱས་ནས་ཟླ་གསུམ་གྱི་འགྲུལ་ལམ་བཅད། དེ་ནས་ཁོང་རྣམས་སོ་སོར་གྱེས་ཁར་ཧཱ་
སང་གི་གཅུང་མོ་སྲས་མོ་ཐ་ཆུང་དེ་ཡིད་ཤིན་ཏུ་སྐྱོ་ནས་ཧཱ་སང་ལ་འཐམས་ཏེ་དྲན་
མེད་དུ་བརྒྱལ། ཡུད་ཙམ་སོང་བ་ན་བརྒྱལ་བ་ལས་གསོས་མཚམས་ཧཱ་སང་གི་ལག་
ནས་བཟུང་སྟེ་གཅེན་པོ་ཁྱེད་སྐྱེད་མ་དང་ཞལ་འཛོམས་ཀྱིས་ཁྱིམ་དུ་གཞི་ལྷོད་བྱུང་
294

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
མཚམས་ལོ་ཕྱེད་ལ་ངེད་རྣམས་ཐུག་འཕྲད་ལ་ཐེངས་རེ་ཕེབས་ཤོག གལ་ཏེ་ཁྱེད་
ཐུགས་བག་མི་ཕེབས་པའམ། ཡང་ན་འཇིགས་པ་འདྲ་བྱུང་ཚེ་མེ་དད་ཆོས་པའི་
ཟངས་རྔ་དེ་བརྡུངས་ན་དེ་མར་རྔ་མོང་སླེབས་ཡོང་བས། ཁྱེད་རྔ་མོང་བཅིབས་
ནས་ངེད་རྣམས་འཚོལ་བར་ཕེབས་དགོས་པ་ལས་སྡུག་སྒོམ་བརྒྱབ་ནས་ཞུགས་མི་
རུང་ཞེས་བརྗོད།
ཧཱ་སང་གིས་གཅུང་མོའི་ངག་བཀོད་མ་བརྗེད་ཡིད་ལ་འཇོག་རྒྱུའི་དམ་བཅའ་
བཞག་པ་དང་འབྲེལ་ཁོང་རྣམས་ཕོ་བྲང་དུ་ལོག་དགོས་པའི་རེ་བ་རྩེ་གཅིག་ཏུ་
བཏོན། སྲས་མོ་ལྕམ་སྲིང་རྣམས་བྲལ་བར་མི་བཟོད་པར་ལེ་ལོའི་གོམ་བགྲོད་དང་
བཅས་ཕྱི་མིག་ལྟ་བཞིན་རང་གི་ཕོ་བྲང་དུ་ལོག ཧཱ་སང་གི་མནའ་ཤག་གཅུང་མོ་དེ་
ནི་ཡིད་ཤིན་ཏུ་འཕྲེང་བར་གྱུར་ནས་ཕོ་བྲང་དུ་ལོག་རྗེས་རང་བློ་རང་གིས་མ་འཆུན་
པར་གཅེན་པོ་དང་བྲལ་བའི་སྡུག་བསྔལ་གྱིས་ཉིན་མཚན་ཀུན་ཏུ་ངུ་བཞིན་སྡོད།
ཧཱ་སང་ཁྱིམ་ཐབ་ཟུང་རྔ་མོང་འདེད་བཞིན་ཉིན་མཚན་བསྟུད་སྦྲེལ་གྱིས་ལ་
ཀླུང་མང་པོ་བརྒལ་ཏེ་ཡུལ་པཱ་ཟོ་རར་བདེ་འབྱོར་གྱིས་རང་ཁྱིམ་གྱི་སྒོ་རྩར་སླེབས་
པ་དང་ཁལ་རྣམས་ཕབ་སྟེ་ཁྱིམ་སྒོ་རྡུང་ཁར་སྐྱེད་མའི་ངུ་ངག་ཡིད་སྐྱོ་བ་ཞིག་ཐོས།
དེ་མར་ཁོ་ཡང་ཡིད་ཤིན་ཏུ་སྐྱོ་ནས་མཆི་མ་གཏོང་བཞིན་ཛ་དྲག་ཆེན་པོས་ཁྱིམ་སྒོ་
བརྡུངས་པ་ན། ཁྱིམ་སྦུག་ནས་སྐྱེད་མས་སྒོ་རྡུང་མཁན་སུ་ཡིན་ནམ་ཞེས་དྲིས།
ཧཱ་སང་གིས་བདག་ཡིན་ནོ། ། མགྱོགས་པོ་སྒོ་ཕྱེ་དང་ཞེས་བརྗོད།
སྐྱེད་མས་སྒོ་ཕྱེ་ནས་ཧཱ་སང་མཐོང་བ་དང་དགའ་ཚོར་གྱིས་དྲན་མེད་དུ་བརྒྱལ།
དེ་མར་ཧཱ་སང་གིས་སྐྱེད་མ་པང་དུ་བླངས་ནས་བརྒྱལ་བ་ལས་གསོས་པའི་ཚེ་མ་བུ་
གཉིས་གཅིག་གིས་གཅིག་ལ་འཐམས་ནས་ངུ་ཤོར། དེ་ནས་མ་བུ་གཉིས་ཀྱིས་དངོས་
ཆས་དང་དོ་པོ་རྣམས་ཁྱིམ་སྦུག་ཏུ་དབོར་རྗེས་མ་བུ་གཉིས་གནས་གཅིག་ཏུ་འཁོད་
295

༄༅།།མཚན་ཞག་སྟོང་གི་གཏམ་རྒྱུད།
ནས་གླེང་མོལ་བྱེད་འགོ་ཚུགས། སྐྱེད་མས་ཧཱ་སང་ལ་བུ་ཁྱོད་དང་སྐྱེ་བོ་ཏ་ཟིག་པ་
དེ་མཉམ་དུ་ཡོད་དམ་ཞེས་དྲིས།
ཧཱ་སང་ན་རེ། མི་དེ་ཏ་ཟིག་པ་མ་ཡིན། ཁོ་ནི་མེ་དད་ཆོས་ལོག་པ་ཞིག་རེད་
ཅེས་བརྗོད་མཚམས། མེ་དད་ཆོས་པ་དེས་རང་ཉིད་མགོ་བསྐོར་ནས་ཁྲིད་ཚུལ་
དང་། རྔ་མོང་གིས་པགས་པའི་ནང་བཏུམས་ཚུལ། བྱ་རྒོད་ཀྱིས་རི་སྟེང་དུ་བཀྱག་
ཚུལ། མེ་དད་ཆོས་པའི་གཡོ་འོག་ཏུ་ཚུད་པའི་འདས་གྲོངས་སོང་བའི་སྐྱེ་བོ་རྣམས་ཀྱི་
རུས་པ་མཐོང་ཚུལ། རང་ཉིད་གཡང་ཁ་ནས་རྒྱ་མཚོར་མཆོངས་ཏེ་འཆི་ཁ་ལས་ཐར་
ཚུལ། ཕོ་བྲང་དུ་སླེབས་ནས་སྲས་མོ་རྣམས་དང་ངོ་ཤེས་བྱུང་ཚུལ། མེ་དད་ཆོས་པ་
རང་སྡུག་རང་གིས་ཉོས་ཚུལ། མཐར་རང་ཉིད་སྲས་མོ་དང་གཉེན་སྒྲིག་བྱས་ཚུལ་
སོགས་སྔ་ཕྱིའི་བྱུང་བ་རྣམས་སྐྱེད་མར་ཞིབ་ལྷོངས་བརྗོད། གཏམ་དེ་ཐོས་པས་སྐྱེད་
མ་ནི་ཡ་མཚན་དང་འཇིགས་སྣང་འགྲན་པ་བཞིན་བྱུང་བས། ཨཱ་ལཱ་ཐུགས་རྗེ་ཅན་
ལ་གསོལ་བ་ཕུར་ཚུགས་སུ་བཏབ་རྗེས་དངོས་ཟོག་དོ་པོ་རྣམས་ལ་ལྟ་བར་སོང་སྟེ་
དེ་དག་ཅི་ཡིན་དྲིས་པས། ཧཱ་སང་གིས་དེ་རྣམས་གང་ཡིན་པ་གསལ་བར་བརྗོད་པ་
ན་སྐྱེད་མའི་ཡིད་ལ་སྤྲོ་བ་ཆེན་པོ་འཕེལ། དེ་ནས་རང་གི་བུ་ཡི་ཆུང་མའི་འགྲམ་དུ་
སོང་ནས་གླེང་མོ་བྱས། བུ་མོ་དེ་ནི་གཟུགས་མཛེས་ཤིང་། ངག་འཇམ་པ། མཐོང་
ན་དགའ་བ་ཞིག་ཡོད་པས། མ་རྒན་གྱི་ཡིད་ལ་དགའ་བདེའི་ཚོར་བ་དཔག་ཏུ་མེད་
པ་བྱུང་ནས་སྨྲས་པར། བུ་ཁྱོད་ལ་གོད་ཆགས་མེད་པར་རང་ཡུལ་དུ་བདེ་འབྱོར་ཐུབ་
པ་དེ་ནི་ཨཱ་ལཱ་ཐུགས་རྗེ་ཅན་གྱི་བཀའ་དྲིན་ཡིན་ན་ཁྱོད་ཀྱིས་ཁོང་ལ་གསོལ་བ་སྨོན་
ལམ་ཐོབ་ཅིག ཅེས་བརྗོད་མཚམས་ཁྲོམ་དུ་སོང་ནས་རྒྱན་གོས་ཀྱི་ཕུད་དུ་གྱུར་པའི་
གོས་སྣ་སྤུས་ལེགས་ཆ་ཚང་བཅུ་ཕྲག་གཅིག་དང་མལ་སྟན་ཤིན་ཏུ་ལེགས་པ་འགའ་
ཉོ་སྒྲུབ་ཀྱིས་རང་གི་བུ་ཡི་ཆུང་མར་མཁོ་ཆས་སུ་བྱིན་ནས་བུ་མོ་དེ་ལུས་བདེ་སེམས་
296

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
སྐྱིད་ཡོང་བའི་ཐབས་ལ་འབུངས། ཕྱིས་སྐྱེད་མས་ཧཱ་སང་ལ་སྨྲས་པར། ད་ཆ་ངེད་
རྣམས་ནོར་གྱིས་ཕྱུག་པས། ་མཐུད་གྲོང་ཁྱེར་ཆུང་ངུ་འདིར་སྡོད་མི་རུང་། ཅི་ཕྱིར་
ཞེ་ན། སྔར་ང་ཅག་ནི་ཁྱིམ་འཁོས་ཞན་པའི་དུད་ཁྱིམ་དབུལ་པོ་ཞིག་ཡིན་པ་ད་ཆ་གློ་
བུར་དུ་འབྱོར་ལྡན་དུ་གྱུར་བས།། མི་རྣམས་ནི་ང་ཅག་གིས་གསེར་བཙོ་སྦྱང་གི་ལས་
བྱེད་པར་དོགས་ན། །ད་ནི་ངེད་རྣམས་གྲོང་ཁྱེར་ཆེན་པོ་སྦག་ཏར་གནས་སྤོ་བྱས་ཚེ།
དེ་གར་ཧཱ་ལི་ཧྥས ང་ཅག་ལ་སྲུང་སྐྱོབ་བྱེད་སྲིད་པས། ངེད་རྣམས་བློ་བདེ་བག་
ཕེབས་ངང་འཚོ་བ་སྐྱེལ་ཆོག་པ་ཡིན། ཨཱ་ལཱ་ཐུགས་རྗེ་ཅན་གྱིས་ང་ཅག་ལ་དངོས་
གྲུབ་འདི་ལྟ་བུ་བསྩལ་བ་སླ་བ་མ་ཡིན་ན། ང་ཅག་གིས་ཀྱང་བདེན་པའི་ལས་བྱེད་
པ་དང༌། བདེན་པའི་ཟས་ཟ་དགོས་པར་བརྟེན། ཁྱོད་ཀྱིས་སྦག་ཏའི་གྲོང་ནང་དུ་
ཚོང་ཁང་ཞིག་བཟུང་སྟེ་ཚུལ་ལྡན་གྱི་ཚོང་གི་ལས་སུ་གཞོལ་ནས་ང་ཅག་མ་བུ་གསུམ་
གྱི་འཚོ་ཐབས་བྱེད་དགོས་ཞེས་བརྗོད།
ཧཱ་སང་གི་ཡིད་ལ་སྐྱེད་མའི་གཏམ་དེ་བདེན་པར་སྙམ་ནས་དེ་མར་གནས་
སྤོ་བའི་གྲབས་བྱས་ཏེ་སྡོད་ཁང་བཙོངས། རྔ་མོང་བོས། དགོས་ཆ་རྣམས་རྔ་མོང་
ལ་བཀལ་ཏེ་མ་དང་ཆུང་མ་མཉམ་ཁྲིད་ཀྱིས་གཙང་པོ་དྷིག་ལི་སིའི་འགྲམ་ནས་གྲུ་
གླས་ཏེ་ཆུ་ཐོག་བརྒྱུད་གྲོང་ཁྱེར་སྦག་ཏར་བསྐྱོད། ཉིན་ཞག་བཅུ་ཕྲག་གཅིག་སོང་
མཚམས་སྦག་ཏར་བདེ་འབྱོར་བྱུང་།
ཧཱ་སང་གིས་འགྲུལ་ཁང་ནས་དོད་ཁང་ཞིག་གཡར་ཏེ་དོ་པོ་དང་དངོས་ཟོག་
རྣམས་དོད་ཁང་དུ་བཅུག་རྗེས་ཁོང་གསུམ་པོ་དེ་ནུབ་འགྲུལ་ཁང་དུ་གནས་བཅས།
ཕྱི་ཉིན་ཁོས་ལུས་གོས་འདྲ་ཆགས་ཤིག་གྱོན་ནས་སྡོད་པའི་ཚེ་བར་ཚོང་བ་ཞིག་ཡོང་
ནས་ཁོ་ལ་ཅི་དགོས་དྲིས་པས། ཁོས་བདག་ལ་སྡོད་ཁང་མཛེས་ཤིང་རྒྱ་ཆེ་བ་ཞིག་
(1〕ཨ་རབ་ཀྱི་སྐད་རྒྱལ་པོའི་དོན།
297

༄༅།།མཚན་ཞག་སྟོང་གི་གཏམ་རྒྱུད།
དགོས་ལུགས་བརྗོད།
བར་ཚོང་བ་དེས་ཧཱ་སང་ཁང་པ་ལྟ་བར་ཁྲིད་པ་ན། ཁོ་ནི་དེ་གར་ཚོང་རྒྱུར་
བཞག་པའི་དཔོན་རིགས་ཤིག་གི་མཁར་ཁྱིམ་ཐོག་རྩེག་ཅན་རྒྱ་ཆེ་ཞིང་བཀོད་པ་
མཛེས་པ་ཞིག་ཡོད་པ་དེ་བློ་ལ་བབས་ནས་གསེར་ཊམ་འབུམ་ཕྲག་གཅིག་སྤྲད་དེ་
ཉོས། དེ་ནས་ཁོས་འཛིན་ཆས་དང་འཁོར་གཡོག་སོགས་ཉོས་རྗེས་མཁར་ཁྱིམ་དེའི་
ནང་གནས་སྤོ་བྱས། དུས་དེ་ནས་བཟུང་ཧཱ་སང་ཁྱིམ་ཐབ་ཟུང་དང་སྐྱེད་མ་བཅས་
པ་བདེ་ཞིང་སྐྱིད་པའི་གནས་ལ་རོལ།
དུས་ཀྱི་བགྲོད་པ་རླུང་ལྟར་མྱུར་ཞིང་། ཧཱ་སང་སྦག་ཏཱར་སྤོས་རྗེས་ཚོར་མེད་
ངང་དབྱར་གསུམ་དགུན་གསུམ་འདས། བགྲང་བྱ་གསུམ་གྱི་རིང་ལ་ཆུང་མར་ཕྲུ་གྲུ་
བུ་གཉིས་བཙས་པ་རྒན་པར་ནཱ་སུར་དང༌། གཞོན་པར་མཱ་སུར་ཞེས་འབོད། དུས་དེ་
ཤེད་ཙ་ན་ཧཱ་སང་གི་ཡིད་ལ་སྔར་སྲས་མོ་ལྕམ་སྲིང་རྣམས་ཀྱིས་རང་ལ་བརྩེ་བ་ཆེན་
པོས་བྱམས་སྐྱོང་དང་རོགས་མགོན་བླ་ན་མ་མཆིས་པ་བྱས་པ་ལྷང་ལྷང་དུ་ཤར་ནས་
ཁོང་རྣམས་ཤིན་ཏུ་དྲན་པ་ཞིག་བྱུང་བས། དེ་མར་ཁོས་ཁྲོམ་ཐོག་ཏུ་སོང་ནས་སྲས་
མོ་ལྕམ་སྲིང་རྣམས་ལ་སྤྲོད་རྒྱུའི་ལག་རྟགས་དར་གོས་དང་རྒྱན་ཆ་རྩ་ཆེའི་རིགས་དུ་
མ་ཉོ་སྒྲུབ་ཀྱིས་ཁོང་རྣམས་ཐུག་འཕྲད་ལ་འགྲོ་རྒྱུའི་བློ་ཐག་བཅད། སྐྱེད་མས་ཁོ་ལ་
དར་གོས་དང་རྒྱན་ཆ་ཉོ་བ་ཅི་ཡིན་དྲིས་པས། ཧཱ་སང་གིས་སྔར་བདག་ལ་བྱམས་
སྐྱོང་དང་རོགས་མགོན་བླ་ན་མ་མཆིས་པ་བྱེད་མཁན་ལྕམ་སྲིང་རྣམས་ཐུག་འཕྲད་
ལ་འགྲོ་རྒྱུ་ཡིན། གལ་ཏེ་ཨཱ་ལཱའི་དགོངས་པ་དང་མ་འགལ་ན་ཁོང་རྣམས་ཐུག་
འཕྲད་ཟིན་མཚམས་གང་མགྱོགས་ཕྱིར་ལོག་བྱེད་ཅེས་བརྗོད། སྐྱེད་མ་ན་རེ། བུ་
ཁྱོད་བདག་དང་བྲལ་བར་མི་བྱེད
ཧཱ་སང་ན་རེ། སྐྱེད་མ་མཁྱེན་ནོ། ། ཁོ་བོས་སྲས་མོ་ལྕམ་སྲིང་རྣམས་ཐུག་ཙམ་
298

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བྱས་ནས་འཕྲལ་དུ་ཕྱིར་ལོག་བྱེད། ད་ནི་བདག་གི་ཆུང་མ་སྐྱོང་ལུགས་ཁྱོད་ལ་བརྗོད།
ཆུང་མའི་ལུས་ལ་གྱོན་རྒྱུའི་བྱ་ཤུབས་ཤིག་ཡོད་པ་དེ་སྒྲོམ་བུར་བཅུག་ནས་མཛོད་དུ་
སྦས་ཡོད་པ་ཁྱོད་ཀྱིས་བདག་ཚགས་ལེགས་པར་མཛོད་ལ་དེ་སྐོར་ཆུང་མར་བརྗོད་
མི་རུང༌། གལ་ཏེ་བྱ་ཤུབས་གར་ཡོད་ཆུང་མས་ཤེས་ཚེ་མོས་བྱ་ཤུབས་གྱོན་ཏེ་ཕྲུ་གུ་
གཉིས་ཁྲིད་ནས་འཕུར་འགྲོ་བ་རེད་ན་བདག་གསོན་པའི་རེ་བ་བྲལ། བདག་གིས་
སླར་ཡང་ཁྱེད་ལ་ནན་གྱིས་བརྗོད་རྒྱུར། བྱ་ཤུབས་གར་ཡོད་མོ་ལ་ཡེ་ནས་བརྗོད་
རུང་བ་མ་ཡིན། མོ་ནི་ལྷ་ཡི་རྒྱལ་པོའི་སྲས་མོ་རེད། མོའི་ཕ་ནི་ལྷ་ཡི་རྒྱལ་པོའི་ཁྲོད་
ཀྱི་དབང་ཐང་ཆེ་ཤོས་དེ་ཡིན། ཁོ་ལ་ནོར་ལོངས་སྤྱོད་དང་དཔུང་གི་ཚོགས་བགྲང་
གིས་མི་ལང་བ་ཡོད། རྒྱལ་པོ་ནི་རང་གི་བུ་མོ་དེ་ལ་ཤིན་ཏུ་གཅེས་པས། མོ་ནི་ལྷ་
གནས་ཁྲོད་དུ་གནས་བབ་ཧ་ཅང་མཐོ་ལ། གཤིས་རྒྱུད་ཀྱང་ལྷག་པར་བཟང་། སྐྱེད་
མ་ཁྱོད་ཀྱིས་མོ་ལ་བྱམས་སྐྱོང་ལེགས་པར་མཛོད་ལ། གཅུན་བརྡར་ཡང་མི་ལྷོད་པར་
མཛོད། མོ་དོན་མེད་ཁྱིམ་སྒོ་དོན་མི་འཇུག་ལ། དཀར་ཁུང་ཕྱི་ལ་ཡང་དོན་མེད་ལྟ་
རུ་མི་འཇུག གལ་ཏེ་མོ་ལ་མི་ཡུལ་དུ་གོད་ཆག་བྱུང་ཚེ། ཁོ་བོ་ཡང་རང་སྲོག་གཏོང་
སྲིད་པ་ཡིན་ཞེས་བརྗོད།
སྐྱེད་མ་ན་རེ། བདག་གིས་ཁྱོད་ཀྱི་ངག་བཀོད་ལས་མི་འགལ་བའི་དམ་བཅའ་
འཇོག ཁྱོད་བློ་ཡིད་བདེ་མོར་སོང་ཞིག མ་ངས་ཁྱོད་ཀྱི་མངག་བྱ་འགལ་མིན་ཁྱོད་
ཕྱིར་ལོག་ན་ཤེས། ལར་ཁྱོད་ཕྱིར་ལོག་རྗེས་ཁྱོད་ཀྱི་ཆུང་མས་ཀྱང་ངེད་གཉིས་དབར་
གྱི་གནས་ཚུལ་རྣམས་ཁྱོད་ལ་ཤོད་སྲིད་པ་ཡིན།
ཡ་མཚན་ཤིན་ཏུ་ཆེ་བ་ཞིག་ལ་ཧཱ་སང་མ་བུ་གཉིས་ཀྱི་གསང་གྲོས་ཆ་ཚང་བ་
ཆུང་མས་ཐོས་སོང་ན་ཡང་མ་བུ་གཉིས་ཀྱིས་མ་རྟོགས། ཧཱ་སང་བློ་ཡིད་བདེ་མོའི་
ངང་སྦག་ཏའི་གྲོང་ཁྱེར་གྱི་ཕྱི་རོལ་དུ་སླེབས་པ་དང་ཟངས་རྔ་བརྡུངས་ནས་རྔ་མོང་
299

༄༅།།མཚན་ཞག་སྟོང་གི་གཏམ་རྒྱུད།
བསྐོངས། ཁོས་རྔ་མོང་བཅུ་ཕྲག་གཉིས་ལ་ཨི་རག་གི་ཡུལ་ཟོག་བཀལ་ནས་ཐོན་ཁར་
ལང་སྐྱེད་མར་མངག་བྱ་ཚར་གཅིག་བྱས་ཏེ་མ་སྨད་གཉིས་ལ་ཐོན་ཕྱག་ཕུལ་ནས་
ཕྱོགས་སྐྱོད་ཀྱི་ལམ་དུ་ཞུགས།
ཧཱ་སང་གིས་བགྲོད་པར་དཀའ་བའི་ལ་ཀླུང་དུ་མ་བརྒལ་ནས་ཉིན་མཚན་ལྟོས་
སྦྲེལ་གྱིས་ཉིན་ཞག་བཅུ་ཕྲག་གཅིག་སོང་བའི་ཕྱི་ཉིན་བགྲོད་པའི་ཡུལ་དུ་བདེ་མོར་
འབྱོར་བ་ན། ཁོས་དངོས་སྐྱེས་ལག་རྟགས་རྣམས་ཁུར་ནས་ཕོ་བྲང་དུ་སོང་། སྲས་
མོ་རྣམས་ཀྱི་ཧཱ་སང་མཐོང་འཕྲལ་ཐམས་ཅད་དགའ་བའི་མཆོང་ལྡིང་དང་བཅས་
ཏེ་བསུ་བར་ཡོང་ཐོག །ཁོ་ལ་འཚམས་ཞུ་དང་སྨོན་པ་བྱས་རྗེས། དངོས་སྐྱེས་ལག་
རྟགས་རྣམས་བླངས། སྲས་མོ་རྣམས་ལ་ཟད་མི་ཤེས་པའི་སྤྲོ་བ་ཆེན་པོ་བྱུང་བས། ཁོ་
ལ་སྔར་བཞིན་གཟབ་གཟེངས་ལྡན་པའི་སྣེ་ལེན་མགྲོན་སྐྱོང་ཐོག སྐྱེད་མ་དང་ཆུང་
མ་གཉིས་ཀྱི་གནས་ཚུལ་དྲིས།། ཧཱ་སང་གིས་ཆུང་མར་ཕྲུ་གུ་བུ་གཉིས་བཙས་པ་ཆེ་
བ་ལོ་གཉིས་དང་ཆུང་བ་ལོ་གཅིག་སླེབས་ཚུལ་བརྗོད། སྲས་མོ་རྣམས་ནི་ཤིན་ཏུ་
དགའ་བར་གྱུར་ནས་ཧཱ་སང་མགྲོན་གྱི་མཆོག་ཏུ་བཀུར་ཏེ་ཁོང་རྣམས་རྟག་ཏུ་རྩེད་
འཇོ་དང༌། སྤྲོ་སྐྱིད། འ་འུར་རྩེ་དགོད་སོགས་ཀྱིས་དུས་བདའ་བར་བྱེད་ལ་སྐབས་
རེ་རི་དྭགས་རྔོན་པར་ཡང་བསྐྱོད།
ཧཱ་སང་ཐོན་རྗེས་ཁོའི་ཆུང་མས་གྱོས་མོ་དང་མཉམ་དུ་ཉིན་གཉིས་བསྡད་རྗེས་
ཉིན་གསུམ་པར་གྱོས་མོར་སྨྲས་པར། ཨཱ་ལཱ་མཁྱེན་ནོ། ། བདག་དང་ཧཱ་སང་ཁྱིམ་
ཐབ་ཏུ་སྦྲེལ་ནས་བགྲང་བྱ་གསུམ་ཙམ་སོང་ཡང་བདག་ལུས་བཀྲུ་བར་ཁྲུས་ཁང་དུ་
ཡང་འགྲོ་མི་ཆོག་པ་ཅི་ཡིན་ཞེས་བརྗོད་ནས་ཡིད་སྐྱོའི་མཆི་མ་ལྷུང་ལྷུང་དུ་བཏང་བ་
ན། གྱོས་མོ་སེམས་ཀྱིས་མི་བཟོད་པར་འདི་ལྟར་སྨྲས། ཁྱོད་ཀྱི་ཟླ་བོ་ཁྱིམ་དུ་བསྡད་
ཡོད་ན་ཁོས་བུ་མོ་ཁྱོད་ཁྲུས་ཁང་དུ་ཁྲིད་ངེས་རེད། འོན་ཀྱང་ད་ཆ་ཁོ་ནི་ཕྱོགས་སྐྱོད་
300

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
དུ་སོང་ནས་བསྡད་མེད་ལ། ང་ཅག་ནི་འདིར་གནས་སྤོས་ཀྱི་ཕྱི་མི་ཡིན་པས། བདག་
ལ་ནི་ངོ་ཤེས་ཀེར་ཙམ་མེད་ན། དེ་ལས་ཁོ་མོས་ཆུ་བསྲོས་ཏེ་ཁྱོད་ཁྱིམ་དུ་མགོ་བཀྲུ་
བར་གྱིས་ཞེས་བརྗོད།
ཆུང་མ་ན་རེ། གྱོས་མོ་ཁྱེད་ཀྱི་གཏམ་དེ་འཁོལ་མོ་ཞིག་ལ་བཤད་ནའང་ཡིད་
ལ་འཐད་པ་མ་ཡིན། སྐྱེས་པ་རྣམས་ཀྱིས་མིག་སེར་རྒྱག་པའི་བློ་ལ་བསམ་ཤེས་བྱེད་
རུང་བ་ཡིན། གང་ལགས་ཤེ་ན། ཁོ་ཚོའི་ཡིད་ལ་བུད་མེད་རྣམས་ཕྱི་ལ་སོང་ན་
ཞབས་འདྲེན་པའི་བྱ་བ་བྱེད་སྲིད་པའི་དོགས་པ་བྱེད། ཁྱེད་ཀྱིས་མཁྱེན་གསལ་ལྟར་
བུད་མེད་ཐམས་ཅད་གཅིག་འདྲ་བ་མ་ཡིན། གལ་ཏེ་བུད་མེད་ཅིག་གིས་བྱ་བ་ངན་
པ་་ཞིག་བྱེད་བསམས་ན་རང་གི་འདོད་པ་བཞིན་བྱེད་ཐུབ་པ་ཡིན་པས་སུས་ཀྱང་
འགོག་ཐུབ་པ་མ་ཡིན་ལ། ་ལ་བྱ་ར་བྱེད་པའི་ཐབས་ཀྱང་མེད་ན། ཁྲུས་ཁང་དུ་
ཁྲུས་ལ་འགྲོ་རྒྱུ་འགོག་པའི་ཐབས་ཀྱིས་བུད་མེད་ཀྱི་སྤྱོད་ལམ་འགོག་ཐུབ་པ་མ་ཡིན་
ཞེས་བརྗོད།
མོས་ཤུབ་ཤུབ་ཏུ་ངུ་བཞིན་རང་ཉིད་རང་ཡུལ་དང་བྲལ་བས་ཉེས་སོ་ཞེས་རང་
གིས་རང་ལ་གཤེ་ཞིང་བསྡིགས། གཏམ་དེ་ཐོས་པ་དང་གྱོས་མོ་ནི་མོ་ལ་སྙིང་རྗེ་ཚད་
མེད་སྐྱེས་ནས་དེ་མར་ཁྲུས་ཆས་བསར་ཏེ་ཁྲུས་ཁང་དུ་ཁྲིད།
གྱོས་མོ་དང་བག་མ་གཉིས་ཁྲུས་ཁང་དུ་སོང་བ་ན་དེ་གར་ཡོད་པའི་བུད་མེད་
རྣམས་མོའི་ལང་ཚོའི་མཛེས་སྡུག་ལ་ཡིད་དབང་རབ་ཏུ་ཕྲོགས་ནས་ཐམས་ཅད་མིག་
གི་དབང་པོ་ཟུམ་ཙམ་མི་བྱེད་པར་བུད་མེད་དེ་ལ་ལྟ་བར་བྱེད། ཁྲུས་ཁང་སྒོ་འགྲམ་
བརྒྱུད་འགྲོ་མཁན་བུད་མེད་རྣམས་ཀྱང་འཚང་ག་ཤིག་ཤིག་གིས་ལྟ་བར་འོངས་ནས་
མི་ཡི་འདུ་ཚོགས་ཆེན་པོ་འཁྲིགས། དེ་ལྟར་གཏམ་མི་ཁ་བརྒྱུད་དེ་མོ་ཡི་སྙན་གྲགས་
གྲོང་ཁྱེར་ཡོངས་ལ་ཁྱབ་ནས་སྐྱེས་ཕོ་མོ་ཀུན་གྱིས་མོ་ཡི་མཛེས་སྡུག་ལ་བསྔགས་
301

༄༅།།མཚན་ཞག་སྟོང་གི་གཏམ་རྒྱུད།
བརྗོད་ཀྱི་མེ་ཏོག་བསྟོར།
དེ་ཉིན་ཧཱ་ལི་ཧྥ་རུ་ནཱ་ལ་ཧྲེ་དྷའི་ཕོ་བྲང་ནང་གི་ཞལ་ཏ་མ་ཐུ་ཧཱ་བི་ཐུ་ཨོ་ཝ་ཏེ་
ཞེས་པ་དེ་ཡང་ཁྲུས་ལ་སླེབས། ཁྲུས་ཁང་དུ་བུད་མེད་ཤིན་ཏུ་མང་པོ་འདུས་ཏེ་ས་
གཞི་དོགས་པོར་བྱས་ནས་རྐང་པའི་འདེགས་འཇོག་ཀྱང་སྤོ་དཀའ་བ་ཞིག་ཡོད་པ་ན།
ཞལ་ཏ་མ་དེས་མི་ཚོགས་ཀྱི་ཁྲོད་དུ་ཨུ་ཚུགས་ཀྱིས་འཚངས་ནས་ཧཱ་སང་གི་ཆུང་མའི་
མདུན་དུ་སླེབས་པ་ན། མོ་ནི་བུད་མེད་དེའི་མཛེས་སྡུག་ལ་ཧང་སང་བར་གྱུར་ནས་
ཨཱ་ལཱ་ཐུགས་རྗེ་ཅན་གྱི་བཀོད་པའི་རྩལ་ལ་བསྔགས་བརྗོད་ཀྱི་མེ་ཏོག་ལན་བརྒྱར་
བསྟོར། མོས་ཁྲུས་ཀྱང་མ་བྱས་པར་དེ་གར་ཙོག་སྡོད་འགྲམ་པ་བསྐྱོར་ནས་བུད་མེད་
དེའི་མཛེས་སྡུག་ལ་ལྟ་བཞིན་བསྡད། བུད་མེད་དེ་ནི་ཁྲུས་ཀྱི་བྱ་བ་ལེགས་པར་ཟིན་
པ་དང་བག་ཡོད་ཚུལ་ལྡན་ངང་རྐང་གོས་གྱོན་ཞིང་། མགྲིན་དང་ལག་སོར་ལ་རྒྱན་
ཆ་འཚེང་པར་བཏགས་པས་ལང་ཚོའི་མེ་ཏོག་སྔར་བས་རྣམ་པར་བཞད། མོས་དལ་
བུ་དལ་བུར་འདུག་གནས་སུ་ཡོང་ནས་ཕྱིང་གདན་བཏིངས་པའི་རྐུབ་སྟེགས་ཤིག་གི་
ཐོག་གཞོགས་བརྙེས་ཀྱིས་ངལ་གསོས་ནས་སྡོད་པའི་ཚེ། བུད་མེད་གཞན་རྣམས་ཀྱང་
མོ་ལ་བསྐོར་ནས་བསྡད། ཡུད་ཙམ་སོང་བ་ན་མོས་བུད་མེད་དེ་དག་ལ་ལྟ་ཙམ་བྱས་
རྗེས་གནས་ལས་ལངས་ཏེ་གྱོས་མོ་དང་མཉམ་དུ་ཁྲུས་ཁང་ནས་ཐོན།
ཞལ་ཏ་མ་ཐུ་ཧཱ་བི་ཐུ་ཨོཾ་ཝ་ཏེ་ཡང་ཁྲུས་ཁང་ནས་ཐོན་ཏེ་ཁོང་གཉིས་པོའི་རྗེས་
སུ་བསྙེགས་ཏེ་སོང་བ་ན། ཁོང་གཉིས་པོ་མཁར་ཁྱིམ་ཆེན་པོ་ཞིག་གི་ནང་དུ་ཞུགས་
སོང་བས། མོས་དེ་གཉིས་པོའི་སྡོད་གནས་ཤེས་པ་ན། རྟབ་རྟབ་པོར་ཕོ་བྲང་དུ་
བཙུན་མོ་ཙུ་པེ་ཡུ་ཏན་གྱི་གཟིམ་ཆུང་དུ་སོང་ནས་ས་ཐོག་ཏུ་འོ་སྦྱོར་བའི་གུས་ཕྱག་
ཕུལ་ཏེ་ཡར་གཏམ་ཞུ་བའི་ཁོམ་པ་མ་བྱུང་སྔོན་ལ་བཙུན་མོས་ཁྱོད་ཁྲུས་ཁང་དུ་ཡུན་
རིང་འགོར་བ་ཅི་ཡིན་ཞེས་དྲིས།
302

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཞལ་ཏ་མ་ན་རེ། ཀྱེ། བཙུན་མོ་ཆེན་པོ་མཁྱེན། དེ་རིང་ཁོ་མོས་སྔར་མཐོང་
མྱོང་མེད་པའི་བུད་མེད་མཛེས་མ་ཡིད་དུ་འོང་བ་ཞིག་མཐོང་བ་དེ་ཡི་མཛེས་སྡུག་
ལ་ཡིད་ཕྲོགས་ནས་ང་རང་སྐྲ་བཀྲུ་ཡང་བྱེད་ཁོམ་མ་བྱུང་བར་ཕོ་བྲང་དུ་ལོག་ཡོང་
བ་ཡིན།
བཙུན་མོ་ན་རེ། དེ་འདྲ་ཅི་ཡིན། ཁྱོད་ཀྱིས་བདག་ལ་མ་གསང་དྲང་པོར་
ཤོད་ཅིག
ཞལ་ཏ་མ་ན་རེ། བཙུན་མོ་མཁྱེན་ནོ། ། ཁྲུས་ཁང་ནང་བདག་གི་མི་ཚེ་འདིར་
མིག་གི་ལོངས་སྤྱོད་དུ་མ་གྱུར་བའི་བུད་མེད་མཛེས་མ་ཞིག་རིག མོས་མཐོང་ན་
དགའ་བའི་ཕྲུ་གུ་ཤིན་ཏུ་གྲུང་ཉམས་ལྡན་པ་གཉིས་ཁྲིད་འདུག མཛེས་མ་དེ་འདྲ་
བ་འཛམ་བུའི་གླིང་དུ་བཙལ་ཀྱང་རྙེད་པར་མ་གྱུར། སྲིད་པའི་མཛེས་སྡུག་མ་ལུས་
གཅིག་ཏུ་སྤུངས་ཀྱང་དེ་ལ་འགྲན་པར་མི་བཟོད། ཨཱ་ལཱ་ཚད་བཙུགས། གལ་ཏེ་རྒྱལ་
པོ་མི་དབང་ཆེན་པོས་བུད་མེད་དེ་སྤྱན་གྱིས་གཟིགས་ཚེ་མོ་ཡི་ཟླ་བོ་བསད་ནས་བུད་
མེད་དེ་རང་གི་བཙུན་མོར་བཞེས་རྒྱུར་ཐེ་ཚོམ་མ་མཆིས། ཅི་ཕྱིར་ཞེ་ན། མཛེས་ཤིང་
ལྟ་ན་སྡུག་པའི་བུད་མེད་མཛེས་མ་འདི་ལྟ་བུ་འཛམ་བུའི་གླིང་ན་མེད། ཁོ་མོས་བུད་
མེད་དེའི་ཟླ་བོའི་སྐོར་ཨང་ཉན་བྱས་པས། མོ་ཡི་ཟླ་བོ་ནི་ཡུལ་པཱ་ཟོ་རཱའི་ཚོང་པ་ཧཱ་
སང་ཟེར་བ་ཞིག་མཆིས། བདག་གིས་ཁྲུས་ཁང་ནས་ཐོན་རྗེས་བུད་མེད་དེའི་རྗེས་སུ་
བསྙེགས་ནས་མོའི་ཁྱིམ་གྱི་སྒོ་རྩ་བར་སོང༌། མོའི་ཁྱིམ་ནི་གཙང་པོ་དང་ཁྲོམ་གཞུང་
གི་རྒྱ་ལམ་ཕྱོགས་གཉིས་ལ་རྒྱལ་སྒོ་རེ་བཏོན་པའི་སྲིད་བློན་གྱི་གཟིམ་ཤག་རྙིང་པ་དེ་
རེད་འདུག བཙུན་མོ་མཁྱེན་ནོ། ། གལ་ཏེ་རྒྱལ་པོ་མི་དབང་ཆེན་པོས་གནས་ཚུལ་
འདི་མཁྱེན་ཚེ་ཆོས་ཁྲིམས་ལས་རྒྱབ་ཀྱིས་ཕྱོགས་ཏེ་ཟླ་བོ་བསད་ནས་ཆུང་མ་འཕྲོག་
པའི་བྱ་བ་ངན་པར་འཇུག་པར་དོགས་སོ་ཞེས་བརྗོད།
303

༄༅། །མཚན་ཞག་སྟོང་གི་གཏམ་རྒྱུད།
བཙུན་མོ་ན་རེ། འབངས་མོ་ཁྱོད་བྱུང་རྒྱལ་གྱི་གཏམ་མི་སྨྲ། བུད་མེད་དེ་ནི་
རྒྱལ་པོ་ཆེན་པོ་ཐུགས་འཕྱོ་ནས་ཆོས་ཁྲིམས་ལ་རྡོག་རོལ་གཏོང་དགོས་པའི་མཛེས་
མ་ཞིག་ཡིན་ནམ། ལར་བུད་མེད་དེ་ཅི་འདྲ་ཞིག་ཡོད་པ་བདག་གིས་ཅི་ནས་ཀྱང་ལྟ་
བར་བྱའོ། ། གལ་ཏེ་བུད་མེད་དེ་ཁྱོད་ཀྱིས་བརྗོད་པ་ལྟ་བུའི་མཛེས་མ་ཞིག་མ་ཡིན་
ན་ཁོ་མོས་ཁྱོད་ཀྱི་མགོ་བོ་འབྲེག་པར་བྱའོ། ། འཕྱན་མ་ཁྱོད་ཉོན་ཅིག ཕོ་བྲང་ནང་
རྒྱལ་པོ་ཆེན་པོའི་བཙུན་མོའི་གོ་སྐལ་དུ་འོས་པའི་གཞོན་ནུ་མ་བརྒྱ་ཕྲག་གསུམ་དང་
དྲུག་ཅུ་ཙམ་ཡོད་པ་དེ་རྣམས་ཀྱི་ཁྲོད་དུ་མོ་ལ་དོ་བ་གཅིག་ཀྱང་མེད་པ་ཡིན་ནམ།
ཞལ་ཏ་མ་ན་རེ། བཙུན་མོ་ཆེན་པོ་མཁྱེན་ནོ ༎ ཨཱ་ལཱ་ཚད་བཙུགས། མོ་ལ་དོ་
བའི་བུད་མེད་ང་ཅག་སྦག་ཏའི་གྲོང་ཁྱེར་ལྟ་བཞག་ཨ་རབ་ཀྱི་ཡུལ་ཆེན་པོ་འདི་ལ་
ཡང་བུད་མེད་མཛེས་མ་དེ་ལྟ་བུ་རྙེད་པ་མ་ཡིན་ཞེས་བརྗོད།
བཙུན་མོ་ཙུ་པེ་ཡུ་ཏན་གྱིས་སྐད་ཤུགས་ཆེན་པོས་འཁོར་གཡོག་བོས་པ་ན། མཱ་
ཧྲེ་ལུན་ཧད་ཀྱིས་རྒྱུག་ནས་བཙུན་མོའི་མདུན་དུ་ས་ཐོག་ཏུ་འོ་སྦྱོར་བའི་གུས་ཕྱག་
ཕུལ། བཙུན་མོས་མཱ་ཧྲེ་ལུན། ཁྱོད་འཕྲལ་དུ་སོང་ནས་རྒྱལ་སྒོ་ཆེན་པོ་གཉིས་བཏོན་
པའི་སྲིད་བློན་གྱི་གཟིམ་ཤག་རྙིང་པ་དེ་ནང་དུ་སྡོད་པའི་གྱོས་མོ་དང་བག་མ་གཉིས་
འགྱངས་མེད་འདི་གར་ཁྲིད་ལ་ཤོག་ཅེས་བརྗོད།
མཱ་ཧྲེ་ལུན་གྱིས་བཙུན་མོའི་བཀའ་བཞིན་རྟབ་རྟབ་པོར་སྲིད་བློན་གྱི་གཟིམ་ཤག་
རྙིང་པ་དེར་སོང་ནས་རྒྱལ་སྒོ་བརྡུངས། ཧཱ་སང་གི་སྐྱེད་མས་སྒོ་རྡུང་མི་སུ་ཡིན་ནམ་
ཞེས་དྲིས།
མཱ་ཧྲེ་ལུན་གྱིས་བདག་ནི་རྒྱལ་པོ་ཆེན་པོ་ཧཱ་ལི་ཧྥའི་བྲན་པོ་མཱ་ཧྲེ་ལུན་ཡིན་ནོ་
ཞེས་བརྗོད།
ཧཱ་སང་གི་སྐྱེད་མས་སྒོ་ཕྱེ་ནས་མ་ཧྲེ་ལུན་ལ་ཡོང་དོན་དྲིས་པ་ན། མཱ་ཧྲེ་ལུན་
304

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གྱིས་བདག་ནི་བཙུན་མོ་ཙུ་པེ་ཡུ་ཏན་གྱི་བཀའ་བཞིན་ཁྱེད་མ་སྨད་ཚ་བོ་དང་བཅས་
པ་ཕོ་བྲང་དུ་གདན་འདྲེན་པར་ཡོང་། ཅི་ཕྱིར་ཞེ་ན། བུད་མེད་རྣམས་ཀྱིས་ཁྱོད་ཀྱི་
བུ་ཡི་ཆུང་མའི་སྐྱེ་གཟུགས་ལང་ཚོའི་མཛེས་སྡུག་ལ་མངོན་པར་བསྟོད་པས། བདག་
ཅག་གི་བཙུན་མོས་གཟིགས་དགོས་པར་གསུངས།
སྐྱེད་མ་ན་རེ། མཱ་ཧྲེ་ལུན། ང་ཅག་ནི་ཡུལ་ཕྱོགས་གཞན་ནས་གནས་སྤོ་བྱས་
པའི་ཕྱི་མི་ཡིན། བདག་གི་བུ་ཁྱིམ་དུ་བསྡད་མེད། ཁོ་འགྲོ་ཁར་བདག་དང་ཆུང་མ་
གཉིས་གང་བྱུང་ཕྱི་རུ་འགྲོ་མི་རུང་བའི་མངག་བྱ་ནན་པོ་བྱས་བྱུང་ན། ངེད་གཉིས་
ཕྱི་ལ་སོང་ནས་ཆགས་སྒོ་འདྲ་བྱུང་ཚེ་ངེད་མ་སྨད་གཉིས་སྡུག་ལ་སྦྱོར་རྒྱུ་མ་ཟད། བུ་
ཡི་སྲོག་ལ་ཡང་འཇིག་པ་ཕྲད་སྲིད་ན། ཁྱེད་ཀྱིས་དགོངས་བཞེད་མཛད་ནས་ངེད་
མ་སྨད་གཉིས་ལ་བློས་འགན་མི་བཟོད་པའི་བྱ་བ་འདི་རིགས་བྱེད་དུ་མ་འཇུག་ཅེས་
བརྗོད།
མཱ་ཧྲེ་ལུན་ན་རེ། བགྲེས་སོང་མཁྱེན། གལ་ཏེ་བྱ་བ་འདིས་ཁྱོད་ལ་གནོད་ཚེ་
བདག་གིས་བཙན་བཤེད་མི་བྱེད། འོན་ཀྱང་བྱ་བ་འདི་ནི་བཙུན་མོ་ཙུ་པེ་ཡུ་ཏན་
གྱིས་ཁྱོད་ཀྱི་བུ་ཡི་ཆུང་མའི་མཛེས་སྡུག་ལ་གཟིགས་ཙམ་མཛད་རྒྱུ་ལས་གཞན་གྱི་
དོན་གང་ཡང་མེད་པས། ཁྱོད་ཅག་ཚུར་ལ་ཡང་བདག་རང་གིས་སྐྱེལ་རྒྱུ་ཡིན་ན།
ཁྱོད་ཀྱིས་བཙུན་མོའི་བཀའ་བཅག་ནས་རང་མགོ་ཆུ་འདྲེན་གྱི་བྱ་བ་བྱེད་རུང་བ་མ་
ཡིན་ཞེས་བརྗོད།
ཧཱ་སང་གི་སྐྱེད་མ་ནི་བཙུན་མོའི་བཀའ་ལྡོག་ཏུ་མི་ནུས་པར་རང་གི་བུ་ཡི་ཆུང་
མ་དང་ཚ་བོ་གཉིས་མཉམ་ཁྲིད་ཀྱིས་མཱ་ཧྲེ་ལུན་མཉམ་དུ་ཕོ་བྲང་ནང་བཙུན་མོ་ཙུ་
པེ་ཡུ་ཏན་གྱི་དྲུང་དུ་སོང་ནས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ། ཧཱ་སང་གི་
ཆུང་མ་ངོ་གདོང་སེང་རས་ཀྱི་བཀབ་ནས་ཡོད་པས། བཙུན་མོས་ཁྱོད་ཀྱིས་ངོ་ཁེབས་
305

༄༅།།མཚན་ཞག་སྟོང་གི་གཏམ་རྒྱུད།
བཤུས་ནས་རང་གི་མཛེས་སྡུག་བདག་ལ་བསྟན་ན་འགྲིག་གམ་ཞེས་བརྗོད།
མོས་སླར་ཡང་ས་ལ་འོ་སྦྱོར་བའི་གུས་ཕྱག་ཕུལ་རྗེས་ངོ་ཁེབས་སེང་རས་བཤུས་
ཏེ་དཀར་གསལ་ཟླ་བའི་མཛེས་སྡུག་ལ་ཡང་སྐྱེངས་པ་སྟེར་བའི་མཛེས་ཞལ་མངོན་
པར་ཕྱུང་བས། སྒེག་མོའི་མཛེས་སྡུག་གིས་རེ་ཞིག་གཟིམ་ཆུང་ཁྱོན་ཀུན་ཏུ་གློག་སྒྲོན་
སྤར་བ་ལྟར་འོད་སྣང་རབ་ཏུ་འཚེར། བཙུན་མོ་ནི་མོའི་མཛེས་སྡུག་ལ་ཡིད་དབང་
རབ་ཏུ་ཕྲོགས་ནས་ཡིད་སྨོན་གྱི་རྐན་སྒྲ་ཏོག་ཏོག་ཏུ་སྒྲོག དེར་ཡོད་སྐྱེ་བོ་རྣམས་
ཀྱང་མོ་ཡི་མཛེས་སྡུག་ལ་ཧང་སང་སྟེ་ཐམས་ཅད་ཁ་མིག་ཅེ་རེར་གདངས་ནས་རེ་
ཞིག་རི་མོའི་གཟུགས་བརྙན་ལྟ་བུར་གྱུར། བཙུན་མོ་ནི་ཡིད་ཤིན་ཏུ་མགུ་བས་ཧཱ་
སང་གི་ཆུང་མར་འཐམས་ཏེ་རང་གི་འགྲམ་དེ་རང་དུ་བཞག་རྗེས་མཛེས་པའི་གོས་
དང་རིན་པོ་ཆེའི་རྒྱན་ཆ་སྣ་ཚོགས་ཀྱིས་མོ་ལ་གཟབ་མཆོར་ལེགས་པར་སྤྲས་ཏེ་སྨྲས་
པར། ལྕམ་ཆུང་ཁྱེད་མཐོང་བས་བདག་ནི་ཤིན་ཏུ་དགའ། ཁྱོད་ཀྱི་ལུས་ཐོག་གི་རྒྱན་
གོས་རེ་རེ་ལ་ཡང་མི་རྣམས་ཧ་ལས་དགོས་པ་ཞིག་ཡོད་ཅེས་བརྗོད།
ཆུང་མ་ན་རེ། བདག་ལ་བྱ་ཤུབས་ཤིག་ཡོད་པ་དེ་གྱོན་ཚེ་ཁྱེད་དང་ཁྱེད་ཀྱི་
འཁོར་ཚོགས་དང་བཅས་པ་ཐམས་ཅད་ལ་ངོ་མཚར་གྱི་གཟིགས་མོ་བརྗོད་ཀྱིས་མི་
ལང་བ་ཡོང་ངོ༌།
བཙུན་མོ་ན་རེ། བྱ་ཤུབས་གང་དུ་ཡོད་དམ། ཆུང་མ་ན་རེ། བྱ་ཤུབས་དེ་
བདག་གི་གྱོས་མོའི་ལག་ཏུ་ཡོད་པ་ཁྱེད་ཀྱིས་བཞེས་པར་མཛོད།
བཙུན་མོ་ན་རེ། བགྲེས་སོང་ཁྱེད་ཁྱིམ་དུ་བྱ་ཤུབས་ལེན་པར་ཕེབས། ང་ཅག་
རྣམས་བྱ་ཤུབས་ཀྱི་ངོ་མཚར་ལ་ལྟད་མོ་བལྟས་རྗེས་ཁྱེད་ཀྱིས་ཁུར་སོང་ན་འགྲིག་ཅེས་
བརྗོད།
སྐྱེད་མ་ན་རེ། བཙུན་མོ་མཁྱེན། མོས་རྫུན་ཤོད་པ་ཡིན། ང་ཅག་མི་ཡི་ལུས་
306

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རྟེན་ལ་བྱ་ཤུབས་གང་ནས་ཡོང་ཞེས་བརྗོད་ནས་ཁས་མ་བླངས།
ཆུང་མ་ན་རེ། བཙུན་མོ་མཁྱེན། བདག་ལ་བྱ་ཤུབས་ཤིག་ཡོད་ངེས་པ་དེ་གྱོས་
མོས་སྒྲོམ་བུར་བཅུག་སྟེ་མཛོད་དུ་སྦས་ནས་ཡོད།
བཙུན་མོས་རང་གི་སྐེ་ཐོག་ནས་རིན་ཐང་གཞལ་དུ་མེད་པའི་མགུལ་རྒྱན་ཞིག་
བཀྲོལ་ཏེ་སྨྲས་པར། སྐེ་རྒྱན་འདི་བགྲེས་སོང་ཁྱེད་ལ་གཏའ་མར་འཇོག ཁྱེད་ཀྱིས་
བྱ་ཤུབས་བླངས་ནས་ཁོ་མོར་བསྟན་ཙམ་བྱས་རྗེས་ཁྱོད་ཀྱིས་ཁུར་སོང་ན་འགྲིག་པ་
བདག་གིས་ཚེ་སྲོག་ཚད་ལ་བཙུགས་ཆོག་ཅེས་སྨྲས།
རྒན་མོས་བྱ་ཤུབས་དེ་འདྲ་རང་གི་མཐོང་ཐོས་སུ་མ་གྱུར་བའི་མནའ་སྐྱེལ་དམ་
བཅའ་བཞག་པ་ན། བཙུན་མོ་རབ་ཏུ་ཁྲོས་ཏེ་མོ་ལ་དྲག་ཏུ་བསྡིགས་ཤིང་། མོ་ཡི་
ལུས་ནས་ཁྱིམ་གྱི་ལྡེ་མིག་ཕྲོགས་རྗེས་མཱ་ཧྲེ་ལུན་ལ་རྩིས་སྤྲོད་ཀྱིས་ཁྱོད་རྒན་མོའི་ཁྱིམ་
དུ་སོང་ལ། མོའི་མཛོད་ཁང་སྒོ་ཕྱེ་སྟེ་སྒྲོམ་བུ་གཅོག་ལ་བྱ་ཤུབས་ཁུར་ནས་ཤོག་ཅེས་
བཙན་བཀའ་ཕབ།
མཱ་ཧྲེ་ལུན་གྱིས་བཙུན་མོའི་བཀའ་བཞིན་རྒན་མོ་མཉམ་ཁྲིད་ཀྱིས་བྱ་ཤུབས་
ལེན་དུ་སོང་བའི་ལམ་བར་དུ་རྒན་མོས་མིག་ཆུ་གཏོང་བཞིན་བདག་གིས་མོ་ཁྲུས་
ལ་ཁྲིད་པས་ལན་ནོ་སྙམ་ཞིང་། མོས་ཁྲུས་ཁང་ལ་འགྲོ་རྒྱུ་ཨ་འཐས་ཀྱིས་བརྗོད་པ་
དེ་ཡང་མོ་ཡི་གཡོ་འཕྲུལ་ཡིན་པ་ད་གཟོད་རྟོགས
ཁྱིམ་དུ་སླེབས་པ་དང་རྒན་མོས་མཛོད་ཁང་སྒོ་ཕྱེ། མཱ་ཧྲེ་ལུན་མཛོད་དུ་ཞུགས་
ནས་སྒྲོམ་བུ་རྙེད་པས་བྱ་ཤུབས་བཏོན་ཏེ་རས་ཐུམ་ཏུ་བསྒྲིལ་རྗེས་རྟབ་རྟབ་པོར་
ཕོ་བྲང་དུ་ཕྱིར་ལོག་གིས་བཙུན་མོར་ཕུལ། བཙུན་མོས་རས་ཐུམ་བསྔོགས་ནས་བྱ་
ཤུབས་ལ་ལྟ་བའི་ཚེ་ངོ་མཚར་ཆེན་པོ་བྱུང་བས་ཧཱ་སང་གི་ཆུང་མར་སྤྲད་དེ་ཁྱོད་ཀྱི་
བྱ་ཤུབས་འདི་ཡིན་ནམ་ཞེས་བརྗོད།
307

༄༅།།མཚན་ཞག་སྟོང་གི་གཏམ་རྒྱུད།
ཆུང་མས་དེ་རང་ཡིན་ནོ། ། ཞེས་བརྗོད་པ་དང་སྤྲོ་བ་ཆེན་པོས་བྱ་ཤུབས་
བླངས་ནས་ལྟ་བའི་ཚེ་བྱ་ཤུབས་དེ་གྲ་ཆག་གྲུ་ཉམས་མེད་པར་སྔར་རྒྱུན་ཇི་བཞིན་
དུ་ཡོད་པས། སྤྲོ་བ་རབ་ཏུ་བརྟས། དེ་ནས་མོས་བཙུན་མོའི་མདུན་དུ་ཕྲུ་གུ་གཉིས་
པང་དུ་བླངས་རྗེས་བྱ་ཤུབས་གྱོན་པ་ན་སྐད་ཅིག་ལ་བྱ་ཡིད་དུ་འོང་བ་ཞིག་ཏུ་གྱུར་
ནས་གར་སྟབས་ལིང་ལིང་དུ་བསྒྱུར། བཙུན་མོ་སྟོན་འཁོར་རྣམས་ངོ་མཚར་གྱི་ལྟད་
མོ་ཟད་མི་ཤེས་པ་བྱུང་བ་ན། མོས་ལྕམ་ཆུང་ཚོ། བདག་གི་གར་སྟབས་ལེགས་སམ་
ཞེས་བརྗོད་པ་ན། ཐམས་ཅད་ཀྱིས་མགྲིན་གཅིག་ཏུ་ལེགས་སོ་ལེགས་སོ། །ཤིན་ཏུ་
ལེགས་སོ་ཞེས་བརྗོད།
ཡང་ཆུང་མས་ལྕམ་ཆུང་ཚོ།། ལྟད་མོ་འདི་བས་ཀྱང་ངོ་མཚར་ཆེ་བ་བདག་
གིས་སྟོན་ནོ། ཞེས་བརྗོད་མཚམས་ཕྲུ་གུ་གཉིས་ཁུར་ནས་ཕོ་བྲང་གི་ཡང་སྟེང་དུ་
ཕུར་ཐོག་ཐམས་ཅད་རང་གི་ཁ་འོག་ཏུ་བཅུག་སྟེ་བསྡད། མི་རྣམས་མགོ་བོ་གྱེན་དུ་
བཏེགས་ནས་ཨཱ་ལཱ་ཚད་བཙུགས། ལྟད་མོ་ངོ་མཚར་ཆེ་བ་འདི་ལྟ་བུ་ང་ཅག་གིས་
མཐོང་མྱོང་བ་མ་ཡིན་ཞེས་བསྔགས་བརྗོད་ཡང་ཡང་དུ་བྱས།
ཆུང་མ་མ་བུ་གསུམ་ནི་ནམ་མཁར་འཕུར་ཁར་གློ་བུར་དུ་མོའི་ཡིད་ལ་ཧཱ་སང་
དྲན་པས་སྐྱོ་གླུ་འདི་ལྟར་བླངས།
ཁྱིམ་བསྐྱུར་གཉེན་ཕྲད་སོང་བའི་སྐྱེ་བོ་ཁྱོད། །
ཡིད་ལ་ཁོ་མོར་བདེ་བ་ཐོབ་གྱུར་ནས།།
ལུས་བདེ་སེམས་སྐྱིད་ཡོད་ཤག་བྱེད་ལགས་སམ།
ཁྱོད་ཀྱིས་བྱ་ཤུབས་ཚོར་མེད་སྦེད་པའི་ཚེ།།
ཁོ་མོས་སྐྱབས་ལ་འབོད་པ་མི་སེམས་སམ།།
ཁྱོད་ཀྱིས་མ་ལ་བདག་གི་བྱ་ཤུབས་འདི།།
308

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཁོ་མོར་མི་སྤྲོད་ལན་བསྟུད་མངག་གྱུར་ནས། །
བདག་གི་རང་དབང་མ་ལུས་འཕྲོག་པར་བྱས། །
ཁྱོད་ཅག་མ་བུ་ཤབ་ཤུབ་སྨྲ་བའི་དོན། །
བདག་གིས་ཐོས་པས་མ་བརྗེད་སྙིང་ལ་བཞག །
ལས་དང་ལམ་འགྲོ་རྒྱུག་པའི་རེ་སྒུག་བྱས། །
བདག་གིས་ཁྲུས་ལ་འགྲོ་དགོས་བརྗོད་དོན་ནི། །
བཀག་པའི་རྒྱ་ལས་ཐར་བའི་ཐབས་ཤིག་ཡིན། །
མི་རྣམས་སེམས་པ་འཕྱོ་ཞིང་འཕྲུལ་བར་བྱེད། །
རྒྱལ་པོའི་བཙུན་མོ་བདག་གི་འགྲམ་དུ་བྱོན། །
ལེགས་པར་གཟིགས་བཞིན་ཁོ་མོའི་མཛེས་སྡུག་ལ །
ཡིད་རབ་ཕྲོགས་ཏེ་བསྔགས་པའི་མེ་ཏོག་བསྟོར། །
བདག་གིས་ཁོང་ལ་སྐྱོབས་པའི་རེ་འབོད་དུ། །
ཁོ་མོར་བྱ་ཤུབས་ཁྱད་པར་ཅན་ཞིག་ཡོད།
ང་ཡིས་གྱོན་ན་ངོ་མཚར་ལྟད་མོ་ཆེ། །
ཁྱེད་ཀྱིས་གཟིགས་ཚེ་སྤྲོ་བ་འཕེལ་ཞེས་བརྗོད། །
བཙུན་མོས་བྱ་ཤུབས་གང་དུ་ཡོད་ཅེས་དྲིས། །
ཁྱིམ་གྱི་མཛོད་དུ་སྦས་ནས་ཡོད་ཅེས་ཞུས། །
བློན་པོ་མཱ་ཧྲེ་ལུན་གྱིས་བྱ་ཤུབས་བླངས། །
བཙུན་མོར་ཕུལ་བས་ཕོ་བྲང་ཕྱི་ནང་ཀུན།
འོད་ཀྱིས་ཁྱབ་སྟེ་བཀྲག་མདངས་ལྷག་པར་རྒྱས།
བདག་གིས་བྱ་ཤུབས་བླངས་ཏེ་ལྟ་བའི་ཚེ། །
309

༄༅།།མཚན་ཞག་སྟོང་གི་གཏམ་རྒྱུད།
གྲ་ཆག་གྲུ་ཉམས་མེད་པས་ཤིན་ཏུ་དགའ།།
བྱ་ཤུབས་གྱོན་ཞིང་བུ་གཉིས་པང་དུ་ཁུར། །
བློ་ཐག་བཅད་དེ་ཕོ་བྲང་ཡང་སྟེང་ཕུར། །
ཚུར་ལ་གསོན་དང་གྱོས་མོ་བཀའ་དྲིན་ཅན།
ཁྱེད་ཀྱི་བུ་དེ་ཕྱོགས་ནས་ལོག་པའི་དུས། །
བདག་གི་སེམས་ཀྱི་མཚོན་གཏམ་ཁོ་ལ་ཤོད།།
ཁོ་ནི་བདག་དང་འབྲེལ་བར་འདོད་པ་ན། །
ཁྱིམ་ལ་མ་ཆགས་བཞག་ནས་ཡོང་དགོས་གསུངས།།
སྐྱོ་གླུ་བླངས་ཟིན་པ་དང་བཙུན་མོ་ཙུ་པེ་ཡུ་ཏན་གྱིས་སྨྲས་པར། མཛེས་སྡུག་
ལང་ཚོའི་དཔལ་འབར་བའི་སྒེག་མ་ཁྱེད་ལ་ཨཱ་ལཱ་ཐུགས་རྗེ་ཅན་གྱིས་མཛེས་པའི་
ལང་ཚོ་དང་བདེ་བའི་སྨྲ་ལྕེ་འདི་ལྟར་བསྩལ་བ་ངོ་མཚར་ཆེ་ན། ཁྱོད་ང་ཅག་གི་ཁྲོད་
དུ་ཕེབས་ནས་བདག་ཅག་རྣམས་ལ་ཁྱོད་ཀྱི་མཛེས་སྡུག་ལ་ལྟ་བའི་སྐལ་བ་བྱིན་ན་མི་
ལེགས་སམ་ཞེས་བརྗོད།
ཆུང་མ་ན་རེ། འདས་པའི་བྱ་བ་སླར་ལོག་པ་ནི་སླ་བ་མ་ཡིན། ཞེས་བརྗོད་
མཚམས་འགྱོད་ནས་ཡིད་མུག་སྟེ་སྡོད་པའི་གྱོས་མོར་སྨྲས་པར། གྱོས་མོ་མཁྱེན།
བདག་ནི་ཡིད་བློང་ནས་ཡུན་རིང་སོང༌། ཁྱེད་ཀྱི་བུ་ཕྱིར་ལོག་ནས་བདག་དྲན་པའི་
ཚུལ་གྱིས་ཕྲད་འདོད་པ་བྱུང་ན། ཝ་ཀ་གླིང་ཕྲན་དུ་ཁོ་མོ་འཚོལ་བར་ཤོག་ཅེས་
གསུང་བར་ཞུ། ཞེས་བརྗོད་ནས་ཕྲུ་གུ་གཉིས་ཁྲིད་དེ་རང་ཡུལ་དུ་ཕུར།
ཧཱ་སང་གི་སྐྱེད་མ་ནི་བག་མ་དང་རང་གི་ཚ་བོ་ཐག་རིང་དུ་འཕུར་སོང་བའི་
སྡུག་བསྔལ་གྱིས་སྨྱོ་བ་ལྟར་ངུ་ཅོ་ལྡིར་བཞིན་རང་ངོ་རང་གིས་འབྲད་དེ་དྲན་མེད་
དུ་བརྒྱལ། རྒན་མོ་བརྒྱལ་བ་ལས་གསོས་མཚམས་བཙུན་མོས་མོ་ལ་སེམས་གསོ་དང་
310

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བཅས་ཏེ་སྨྲས་པར། བགྲེས་སོང་མཁྱེན། བྱ་བ་འདི་ལྟར་ཡོང་བསམ་པ་བདག་གི་བློ་
ཡུལ་དུ་མ་ཤར། གལ་ཏེ་བྱ་བ་འདི་འདྲ་ཡོང་བ་ཁྱོད་ཀྱིས་བདག་ལ་སྔར་ནས་བརྗོད་
ཚེ། ཁོ་མོས་ཁྱོད་ལ་བཙན་ཤེད་འདི་འདྲ་མི་བྱེད། མོ་ནི་ལྷ་བྱ་ཡིན་པ་བདག་གིས་ད་
གཟོད་རྟོགས། བྱ་བ་འདིའི་གསང་དོན་སྔར་ནས་བདག་གིས་རྟོགས་ན་ཁོ་མོས་མོ་ལ་
བྱ་ཤུབས་གྱོན་འཇུག་པ་མི་སྲིད་ལ། ཕྲུ་གུ་གཉིས་ཀྱང་ཁྲིད་དུ་འཇུག་མི་སྲིད། ད་ནི་
བགྲེས་སོང་ཁྱོད་དགོངས་པ་དྭངས་བ་ཞུ་ཞེས་བརྗོད།
རྒན་མོས་བཙུན་མོ་ཁྱེད་ཀྱིས་ལན་པ་མ་ཡིན་ཞེས་བརྗོད་མུར་ཡིད་བློང་བློང་
པོར་རང་ཁྱིམ་དུ་ལོག མོ་ནི་རང་གི་བུ་དང་ཚ་བོ་དྲན་པའི་གདུང་བས་མི་བཟོད་
པར་མྱ་ངན་གྱི་ཆོ་ངེ་དྲག་པོ་འདོན་བཞིན་ཁྱིམ་ནང་དུ་ཁོང་གསུམ་ལ་པུར་རེ་བཅོས་
ནས་རྟག་ཏུ་པུར་གྱི་མདུན་དུ་གཅིག་པུར་ངུ་བཞིན་སྡུག་བསྔལ་ཟད་མི་ཤེས་པའི་
གནས་སུ་ལྷུངས།
ཧཱ་སང་སྤྲིན་གསེབ་ཕོ་བྲང་དུ་སོང་ནས་སྲས་མོ་རྣམས་དང་མཉམ་དུ་རྟག་
ཏུ་རྩེད་འཇོ་དང་། སྤྲོ་སྐྱིད། སྐབས་འགར་རི་དྭགས་རྔོན་པ་སོགས་འ་འུར་དགའ་
བདེའི་དཔལ་ལ་ཅི་དགར་སྤྱད་ནས་ཟླ་གསུམ་སོང་མཚམས། སྲས་མོ་རྣམས་ཀྱིས་
ཁོ་ལ་ལག་རྟགས་རིན་ཆེན་དང་པོ་ཁལ་རྒྱབ་ལྔ་དང༌། རིན་ཆེན་གཉིས་པ་ཁལ་རྔ་
རྒྱབ་ལྔ། འབྲུ་རིགས་ཁལ་རྒྱབ་གཅིག་བཅས་སྐུར་རྫོང་ཐོག ཁོང་རྣམས་ངོ་མས་ཐག་
རིང་བར་སྐྱེལ་མ་བྱས། དེ་ནས་ཧཱ་སང་གིས་བྲལ་བར་མི་བཟོད་པའི་མཆི་མ་གཏོང་
བཞིན་ཁོང་རྣམས་ལ་ད་ནི་ཁྱེད་རྣམས་ཕྱིར་ལོག་ཕེབས་ཞེས་བརྗོད་པས། སྲས་མོ་
རྣམས་ནི་བྲལ་མི་བཟོད་པར་ལེ་ལོའི་གོམ་བགྲོད་དང་བཅས་ཡང་ཡང་ཕྱི་མིག་ལྟ་
བཞིན་རང་གི་ཡུལ་དུ་ལོག
ཧཱ་སང་ནི་ནམ་ཉིན་ལྟོས་མེད་ཀྱིས་བསྐྱོད་ནས་སྦག་ཏར་སླེབས་རྗེས་ཁལ་
311

༄༅།།མཚན་ཞག་སྟོང་གི་གཏམ་རྒྱུད།
ཕབ་སྟེ་ཁྱིམ་དུ་ཞུགས་པའི་ཚེ་སྐྱེད་མ་ནི་བཞིན་གྱི་མདངས་ཉམས། ལུས་ཀྱི་ཤ་ཤོར།
ལུས་པོ་ཐམས་ཅད་སིག་སིག་ཏུ་འདར་ཞིང་། གཏམ་སྨྲ་བར་ཡང་རྔོ་མི་ཐོགས་པར་
གྱུར། ཁོས་ཆུང་མ་དང་ཕྲུ་གུ་གཉིས་གར་སོང་འདྲི་བའི་ཚེ་མོ་ནི་གདུང་བའི་མཆི་
མ་ལྷུངས་ཏེ་དྲན་མེད་དུ་བརྒྱལ། ཧཱ་སང་ནི་ཡ་མཚན་པར་གྱུར་ནས་ཆུང་མ་དང་
ཕྲུ་གུ་གཉིས་འཚོལ་དུ་སོང་བ་ན་ཁྱིམ་གྱི་ཕྱི་ནང་བར་གསུམ་དུ་བཙལ་ཀྱང་མ་རྙེད།
དེ་མར་ཁོས་མཛོད་དུ་སོང་ནས་ལྟ་བའི་ཚེ་མཛོད་སྒོ་བྲག་ཁུང་ལྟར་ཡངས་པར་
གདངས་ཤིང་བྱ་ཤུབས་འཇུག་པའི་སྒྲོམ་བུ་དེ་ཡང་ཕྱིར་བཏོན་ནས་བྱ་ཤུབས་ནི་
མཐོང་སར་མེད་པས། ཆུང་མར་བྱ་ཤུབས་རྙེད་ནས་ཕྲུ་གུ་གཉིས་ཁྲིད་དེ་སོང་བ་ད་
གཟོད་རྟོགས། དེ་མར་ཁོས་རྟབ་རྟབ་པོར་སྐྱེད་མའི་སར་སོང་སྟེ་མ་རྒན་བརྒྱལ་བ་
ལས་གསོས་མཚམས་ཆུང་མ་གར་སོང་དྲིས་པ་ན། རྒན་མོས་ངུ་ཅོ་དིར་དིར་དུ་ཁོ་ལ་
པུར་གསུམ་པོ་དེ་བསྟན་ནས་འདི་ནི་ཁོང་གསུམ་གྱི་པུར་ཡིན་ནོ་ཞེས་བརྗོད།
དེ་མར་ཧཱ་སང་སྐད་ཆེན་ཤོར་ནས་རང་སར་དྲན་མེད་སོང་ཞིང་། ཡུན་རིང་
གསོས་པར་མ་བྱུང་བས་སྐྱེད་མ་ནི་མི་བཟོད་པའི་སྡུག་བསྔལ་ལྕི་ཆེར་སོང་སྟེ་གསོན་
པའི་རེ་ཐག་ཀྱང་ཆད། ཉིན་མོའི་ཕྱེད་ཡོལ་ཙམ་ལ་ཁོ་བརྒྱལ་བ་ལས་གསོས་མཚམས་
སྡུག་བསྔལ་བསམ་བཞིན་དབང་མེད་དུ་མཆི་མ་ཤོར་ནས་ལག་གིས་བྲང་ཁ་བརྡུང་
བཞིན་དུ་སྐྱོ་གླུ་འདི་ལྟར་བླངས།
གནའ་མིས་བྲལ་བའི་སྡུག་བསྔལ་བརྗོད་པ་ན།།
འཆི་བའི་འཇིགས་པ་མྱུར་དུ་སླེབས་སམ་སྙམ།
ད་ཆ་རང་ཐོག་བྱུང་བའི་གོད་ཆགས་འདི། །
ཁོ་ཚོར་ཕྲད་པའི་སྡུག་དང་ཅི་མི་འདྲ།
ཆུང་མ་མ་བུའི་སྐད་སྒྲ་བདག་མི་ཐོས། །
312

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད
དེ་ཡི་ལུས་ཀྱི་གྲིབ་ཙམ་མཐོང་མ་གྱུར། །
ཧཱ་སང་གིས་སྐྱོ་གླུ་བླངས་ཟིན་པ་དང་ཚམ་ཚོམ་མེད་པར་རལ་གྲི་ཤུབས་ལས་
ཕྱུང་སྟེ་སྐྱེད་མར་ཁྱོད་ཀྱིས་གནས་ཚུལ་དྲང་པོར་མ་བརྗོད་ན་ཁོ་བོས་སྔོན་ལ་ཁྱོད་
གསོད། དེ་ནས་རང་སྲོག་ལྕེབ་རྒྱུ་ཡིན་ཞེས་བརྗོད།
སྐྱེད་མ་ན་རེ། བུ་ཁྱོད་སྤྲོ་མ་ལོངས། ཁྱོད་རལ་གྲི་ཤུབས་སུ་བཙུད་དེ་ཡིད་རྣལ་
དུ་ཕབ་ནས་ལེགས་པར་ཉོན་ལ། བདག་གིས་ང་ཅག་གི་ཁྱིམ་དུ་བྱུང་བའི་གོད་ཆགས་
དེ་ཁྱོད་ལ་ཤོད་ཅེས་བརྗོད།
ཧཱ་སང་གིས་སྐྱེད་མའི་ངག་བཞིན་རལ་གྲི་ཤུབས་ལ་བཙུད་རྗེས་མ་ཡི་འགྲམ་
དུ་ལྷོད་པར་བསྡད། དེ་ནས་སྐྱེད་མས་གནས་ཚུལ་བྱུང་རིམ་རྣམས་ཞིབ་ཅིང་ཕྲ་བ་
ཞིག་བཤད་རྗེས། མ་ཡིས་གལ་ཏེ་ཁྱོད་ཀྱི་ཆུང་མས་ངུ་ཤར་བརྒྱབ་སྟེ་ཁྲུས་ཁང་དུ་
ཁྲུས་ལ་འགྲོ་རྒྱུ་ཨུ་ཚུགས་མ་བྱས་པ་དང༌། མོས་བུ་ཁྱོད་ཁྱིམ་དུ་ཕྱིར་ལོག་པའི་ཚེ་
ཁྱོད་ལ་བདག་གིས་མོ་ཁྲུས་ཁང་དུ་ཁྲུས་ལ་བཏང་མ་བྱུང༌། ཞེས་བརྗོད་ནས་ངེད་མ་
བུ་གཉིས་ཀྱི་དབར་དམ་སེལ་ཞུགས་པར་མ་དོགས་ན་བདག་གིས་མོ་ཁྲུས་ལ་གཏོང་
མི་སྲིད་ལ། བཙུན་མོ་ཙུ་པེ་ཡུ་ཏན་ཐུགས་ཁྲོས་ནས་བདག་ལ་ཁྱིམ་གྱི་ལྡེ་མིག་རྩིས་
སྤྲོད་དགོས་པའི་བཙན་བཀའ་མ་ཕབ་ན། ཁོ་མོས་སྲོག་ལ་ཐུག་ཀྱང་བྱ་ཤུབས་སྤྲོད་
མི་སྲིད། བུ་ཁྱོད་གོ་བར་གྱིས་ཤིག ཧཱ་ལི་ཧྥ་ནི་དབང་ཤེད་རི་ལས་ཆེ་བ་སྐྱེ་བོ་སུ་
ཞིག་གིས་ཀྱང་ལྡོག་ཏུ་མེད་པ་ཞིག་ཡིན་ན་བདག་གིས་ཇི་ལྟར་ཐུབ། མཱ་ཧྲེ་ལུན་
གྱིས་བྱ་ཤུབས་བཙུན་མོར་ཕུལ་རྗེས་ཁྱོད་ཀྱི་ཆུང་མས་བཙུན་མོའི་ལག་ནས་བྱ་ཤུབས་
བླངས་ཏེ་ཞིབ་པར་ལྟ་བའི་ཚེ། བྱ་ཤུབས་སྔར་བཞིན་ཉམས་ཆགས་མེད་པས། མོ་སྤྲོ་
བ་འཕེལ་ནས་བཙུན་མོས་གཡོགས་པའི་གྱོན་པ་དང་རྒྱན་ཆ་རྣམས་ཕུད་ཅིང་ཕྲུ་གུ་
གཉིས་པང་དུ་བླངས་རྗེས་བྱ་ཤུབས་གྱོན་པ་དང་བྱ་ཡི་ལུས་སུ་གྱུར། ཕོ་བྲང་ནང་གི་
313

༄༅།།མཚན་ཞག་སྟོང་གི་གཏམ་རྒྱུད།
མི་རྣམས་ཐམས་ཅད་མོ་ཡི་མཛེས་སྡུག་ལ་ངོ་མཚར་ཆེན་པོས་ལྟ་བའི་ཚེ། མོ་ནི་ཕོ་
བྲང་ཡང་སྟེང་དུ་ཕུར་ནས་བདག་ལ་ཁྱོད་ཀྱི་བུ་ཕྱིར་ལོག་རྗེས་བདག་དྲན་པའི་ཚུལ་
གྱིས་ཕྲད་འདོད་པ་བྱུང་ན། ཝ་ཀ་གླིང་ཕྲན་དུ་ཁོ་མོ་འཚོལ་བར་ཤོག་ཅེས་གསུངས་
བར་ཞུ། ཞེས་མངག་བྱ་བྱས་ནས་ཕུར་སོང་ཞེས་བརྗོད།
སྐྱེད་མའི་གཏམ་དེ་ཐོས་པ་དང་ཧཱ་སང་སླར་ཡང་སྐད་ཆེན་ཤོར་ནས་དྲན་མེད་
དུ་བརྒྱལ། མཚན་མོའི་དུས་སུ་ཁོ་བརྒྱལ་བ་ལས་ཅུང་ཟད་གསོས་པའི་ཚེ་རང་ངོ་རང་
གིས་འབྲད་དེ་ལྟོ་འགྲོ་བཞིན་དུ་ས་ཐོག་ཏུ་འགྲེ་ལོག་བརྒྱབ་ནས་སྡོད་པ་ན་ཁོའི་སྐྱེད་
མ་ནི་གདུང་བའི་མཆི་མ་ཉིལ་ཉིལ་དུ་ལྷུངས། མཚན་མོ་ནམ་ཕྱེད་ཙམ་ལ་ཧཱ་སང་
བརྒྱལ་བ་ལས་ཡོངས་སུ་གསོས་ཏེ་དྲན་པ་རྙེད་པའི་ཚེ་ན་སྡུག་བསྔལ་གྱི་མིག་ཆུ་
གཏོང་བཞིན་སྐྱོ་གླུ་འདི་ལྟར་བླངས།
ཁྱོད་ཅག་བགྲོད་པའི་གོམ་སྟབས་ངང་འཐེན་གྱིས། །
གཅིག་པུར་ལུས་པའི་ཉམ་ཐག་མི་ལ་ལྟོས། །
ཁྱེད་ཀྱི་ཡིད་ལ་སྙིང་རྗེ་སྐྱེ་སྲིད་ན། །
མི་འདོད་སྡུག་བསྔལ་བྲལ་བའི་རྒྱུ་ལས་བྱུང༌།
ནམ་ཞིག་ང་ཅག་ཕྲད་པའི་དུས་བྱུང་ན། །
ཁྱོད་ཀྱིས་གཉེན་བཤེས་ཡིན་པ་ཁས་མི་ལེན། །
ཁོ་ནི་ནད་ཀྱིས་གཙེས་ཏེ་མདོག་ཤོར་བས།
ངོ་ཤེས་མེད་པའི་ལམ་འགྲུལ་ལྟ་བུར་མཐོང༌། །
བརྩེ་བའི་སྟོབས་ཀྱིས་སྲོག་ལ་ཇི་མི་སྙམ།
དབུགས་ཀྱི་རྒྱུ་བ་ཆད་ཉེའི་སྐྱོ་གླུ་འདི། །
མ་བླངས་སྐྱེ་བོའི་ཚོགས་རྣམས་ཡིད་འཕྲུལ་ཏེ།
314

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཕུང་པོར་བརྩིས་ནས་དུར་དུ་སྦེད་པར་ངེས། །
གཉེན་བྲལ་མི་ཚེའི་སྡུག་བསྔལ་གང་ལས་ཆེ། །
བརྩེ་བའི་གྲོགས་ཀྱི་ཡིད་ལ་གསོན་བྲལ་དེ། །
འཆི་ནས་བྲལ་བའི་གདུང་བ་བརྒྱ་འགྱུར་ལས།།
ཆེ་བའི་ཚུལ་འདིར་ཁྱོད་ཀྱིས་ཡིད་ཆེས་མཛོད། །
སྐྱོ་གླུ་བླངས་ཟིན་པ་དང་ཧཱ་སང་གིས་སྟན་ལས་ལངས་ཏེ་དབུགས་རིང་ཕྱུང་
བཞིན་གོམ་འགྲོས་འཁྱོར་འཁྱོར་པོའི་ངང་ཁྱིམ་ནང་དུ་ཕར་འགྲོ་ཚུར་འགྲོ་བྱེད་པ་
ལས་བཟའ་བཏུང་གི་དྲི་ཙམ་མེད་པར་ཉིན་ཞག་ལྔ་ཙམ་འདས། ཁོའི་སྐྱེད་མ་ནི་
མི་བཟོད་པའི་གདུང་བས་མནར་ཏེ་ཁོའི་འགྲམ་དུ་སྲུང་ནས་སེམས་གསོ་བྱས། འོན་
ཀྱང་ཁོ་ནི་ཡིད་སྡུག་བསྔལ་གྱིས་གཟིར་ཏེ་ལུས་ཟུངས་ཀྱང་ཟད་པས་དབུགས་རིང་
ནར་ནར་དུ་ཕྱུང་བཞིན་རང་སར་འགྱེལ་ནས་གཉིད་དུ་སོང་བ་ན། རྨི་ལམ་དུ་ཆུང་
མ་ནི་ཁུར་ལྕིའི་སྡུག་བསྔལ་གྱིས་མནན་ཏེ་ཡིད་མི་དགའ་བར་ངུ་བཞིན་ཡོད་པ་རྨིས་
པ་ན། ཁོ་ནི་གཉིད་ཧོབ་བསད་བརྒྱབ་ནས་སྐྱོ་གླུ་འདི་ལྟར་བླངས།
ཁྱོད་ཞལ་དྲན་པའི་ཡིད་ནས་ཡལ་མ་གྱུར། །
ཁོ་བོའི་སེམས་ཀྱི་བཙན་ས་ཁྱོད་ཀྱིས་བཟུང་།།
རྨི་ལམ་ནང་དུ་ཕྲད་པའི་རེ་བ་ཡིས། །
མཚན་མོ་མལ་དུ་ཉལ་ནས་གཉིད་ལ་ཡུར།
ཉིན་མོ་ཁྱོད་དང་མཇལ་བའི་རེ་བའི་བློས། །
སྲོག་འདི་མ་བཏང་གཅེས་པར་འཛིན་པ་ཡིན། །
ཧཱ་སང་ནི་བསམ་བཞིན་བསམ་བཞིན་གདུང་བ་ཇེ་ཆེར་སོང་ནས་ཡིད་ཀྱི་
སྡུག་བསྔལ་འཇོམས་པའི་སྐབས་མ་བྱུང་གཤིས། དུས་དེ་ནས་བཟུང་ཟས་བཅུད་
315

༄༅།།མཚན་ཞག་སྟོང་གི་གཏམ་རྒྱུད།
ཉལ་གཉིད་བྲལ་ཏེ་དུས་ཡུན་ཟླ་གཅིག་ཙམ་སོང༌། ཉིན་ཞིག་ཁོའི་ཡིད་ལ་གློ་བུར་
དུ་སྤྲིན་གསེབ་རི་བོའི་སྲས་མོ་རྣམས་དྲན་ཏེ་ཁོང་རྣམས་ལ་རེ་བའི་བློ་ཤར། མཐར་
སྲས་མོ་རྣམས་ཀྱི་སར་འགྲོ་རྒྱུའི་བློ་ཐག་བཅད་དེ་ཨི་རག་གི་ཡུལ་ཟོག་རྔ་མོང་གི་ཁལ་
རྒྱབ་བཅུ་ཕྲག་ལྔ་བསྒྲུབས་ཐོག སྐྱེད་མར་ཞལ་གྱེས་ཞུས་རྗེས་རྔ་མོང་དེད་ནས་སྤྲིན་
གསེབ་ཕོ་བྲང་ཕྱོགས་སུ་བསྐྱོད། དེར་སླེབས་པ་དང་སྲས་མོ་རྣམས་ལ་ཕྱག་རྟགས་
རྣམས་ཕུལ་བས། ཁོང་རྣམས་སྤྲོ་བ་རབ་ཏུ་འཕེལ་བཞིན་ཧཱ་སང་ལ་བསུ་བ་གཟབ་
རྒྱས་དང་འབྲེལ་ཁོ་ལ་ཁྱོད་སོང་ནས་ཟླ་གཉིས་ཙམ་ལས་མ་སོང་བར་སླར་ཡང་ཡོང་
དོན་ཅི་ཡིན་ཞེས་དྲིས།
ཧཱ་སང་གིས་མཆི་མ་གཏོང་བཞིན་རང་གི་ཆུང་མས་ཁོ་བོ་ཁྱིམ་དུ་བསྡད་མེད་
པའི་རིང་ཕྲུ་གུ་གཉིས་མཉམ་ཁྲིད་ཀྱིས་ཕུར་ནས་སོང་བའི་གནས་ཚུལ་རྣམས་ཞིབ་
ཕྲ་གླེང་བས། སྲས་མོ་རྣམས་ཡིད་ཤིན་ཏུ་སྐྱོ་ནས་ཁྱོད་ཀྱི་ཆུང་མ་འགྲོ་ཁར་མངག་
གཏམ་འདྲ་བཞག་མེད་དམ་ཞེས་དྲིས་པ་ན། ཧཱ་སང་གིས་སྐབས་དེར་ཆུང་མས་
བདག་གི་སྐྱེད་མར་ཁྱོད་ཀྱི་བུ་ཕྱིར་ལོག་ནས་ཁོ་མོ་དྲན་པའི་ཚུལ་གྱིས་ཕྲད་འདོད་
པ་བྱུང་ན་ཝ་ཀ་གླིང་ཕྲན་དུ་ཁོ་མོ་འཚོལ་བར་ཤོག་ཅེས་མངག་བྱ་བྱས་འདུག་བརྗོད།
གཏམ་དེ་ཐོས་པ་དང་སྲས་མོ་ལྕམ་སྲིང་རྣམས་ཕན་ཚུན་མིག་བཙུམ་རྒྱག་པ་
དང་ལག་བརྡ་བྱས་ནས་ཐམས་ཅད་གཅིག་གིས་གཅིག་ལ་ལྟ་བཞིན་བསྡད། དེ་
ནས་སྲས་མོ་རྣམས་གདོང་པ་ས་ལ་ཕབ་སྟེ་ཅི་ཡང་མི་སྨྲ་བར་ཡུན་རིང་བསྡད་མཐར་
དབུགས་རིང་ཕྱུང་སྟེ་སྨྲས་པར། ད་ནི་ཨཱ་ལཱ་ཐུགས་རྗེ་ཅན་ལ་སྐྱབས་བཅོལ་རྒྱུ་ལས་
གཞན་པའི་ཐབས་མེད། སྤུན་བཟང་པོ། ཁྱོད་གོ་བར་གྱིས་ཤིག གལ་ཏེ་ཁྱོད་ཀྱི་
ལག་གཉིས་པོ་མཐོ་གུང་ལ་རེག་ནུས་ན་ཁྱོད་ཀྱི་ཆུང་མ་རྙེད་ཐུབ་པ་ཡིན་ཞེས་བརྗོད།
གཏམ་དེ་ཐོས་པ་ན། ཧཱ་སང་ནི་སྡུག་བསྔལ་གྱི་ཀློང་དུ་ཆུད་ནས་གདུང་བའི་
316

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
མཆི་མ་ཆར་བཞིན་ལྷུངས་བས་གོས་ཀྱི་གོང་བ་ཡང་བརླན་པར་བྱས།
སྲས་མོ་རྣམས་ནི་སྙིང་རྗེ་བཟོད་གླགས་མེད་པ་བྱུང་བས་མཆི་མ་ལྷུང་ལྷུང་
དུ་གཏོང་བཞིན་སེམས་གསོ་དང་སྨོན་པ་བྱས། ཁོའི་གཅུང་མོ་སྲས་མོ་ཐ་ཆུང་དེས།
གཅེན་པོ་ཁྱེད་ཐུགས་ལྷོད་ལ་ཕབ་ནས་ངང་སྒུག་མཛོད། སྙིང་རུས་ཅན་ལ་མ་འགྲུབ་
བྱ་བ་མེད་ན། དོན་ཆེན་སྒྲུབ་ལ་ངང་རིང་མཛད་དགོས། གནའ་མིའི་ངག་རྒྱུན་དུ།
ལས་ཀྱི་སྲབ་མདའ་ལག་ནས་གློད། །
འདོད་པའི་ཕྱོགས་ལ་ཅི་དགར་གཏོང༌། །
མཚན་མོ་སྐྱིད་པོའི་གཉིད་ལ་ཡུར།
སྔ་བསམ་ཕྱི་བསམ་བྱེད་མི་རུང༌།
ཕྱི་ཉིན་གཉིད་ལས་བསད་པའི་དུས།།
ཐམས་ཅད་ཨཱ་ལཱས་སྒྱུར་བར་སྲིད།
ཅེས་བརྗོད་པས། ཁྱོད་ཡིད་མུག་ནས་མི་སྡོད་པར་བློ་སྟོབས་བསྐྱེད་དེ་ལེགས་
པར་འཚོ། ཚེ་དུས་མ་རྫོགས་ན་འཆི་མི་སྲིད། སྡུག་བསྔལ་དང་མཆི་མ་ནི་ནད་ཀྱི་
གཡབ་མོ་ཡིན། ད་ཆ་ཁྱོད་ང་ཅག་རྣམས་དང་མཉམ་དུ་ཡོད་པས་གང་དགའ་གང་
སྐྱིད་མཛོད། ཨཱ་ལཱས་མགོན་སྐྱབས་མཛད་ན། བདག་གིས་ཁྱོད་ལ་ཆུང་མ་འཚོལ་
བའི་རོགས་རམ་བྱེད་དོ་ཞེས་བརྗོད། ཧཱ་སང་ནི་གཅུང་མོའི་སེམས་རྒྱུད་བཟང་པོར་
ཡིད་དབང་ཕྲོགས་ཏེ་མིག་ཆུ་དབང་མེད་དུ་ཤོར། སྲས་མོ་ཐ་ཆུང་དེས་ཁོ་དང་བྲལ་
མེད་དུ་བསྡད་ནས་སེམས་གསོ་བྱས་པ་དང་འབྲེལ་ཁོ་ལ་ཆུང་མ་འཕུར་འགྲོ་དོན་ཅི་
ཡིན་དྲིས། ཡང་མོས་ཧཱ་སང་ལ་སྨྲས་པར། བདག་གིས་གཅེན་པོ་ཁྱེད་ལ་བྱ་ཤུབས་
དེ་མེར་བསྲེག་དགོས་ལུགས་བརྗོད་རྒྱུ་ཡིན་ཡང༌། རྒྱབ་ཆགས་སྒོས་དེད་ནས་དེ་
དོན་བརྗེད་སོང་བ་རེད་ཅེས་བརྗོད། དེ་ལྟར་མོས་རྟག་ཏུ་ཧཱ་སང་དང་བྲལ་མེད་
317

༄༅།།མཚན་ཞག་སྟོང་གི་གཏམ་རྒྱུད།
འགྲོགས་ནས་ཁོ་ལ་སེམས་གསོ་དང་སློབ་སྟོན་ནར་མར་བྱས། འོན་ཀྱང་ཧཱ་སང་
ནི་དུས་ཡུན་ཇི་ཙམ་སོང་བ་དེ་ཙམ་གྱིས་ཡིད་ཀྱི་སྡུག་བསྔལ་ཇེ་ཆེར་འགྲོ་བ་ཡིན།
ཚུལ་འདི་མཐོང་བས་མོ་ནི་ཡིད་ལ་མ་བཟོད་པའི་སྙིང་རྗེ་དང་གདུང་བས་བཅིངས་
པས། མཐར་ངུ་བཞིན་དུ་གཅེན་མོ་རྣམས་ཀྱི་དྲུང་དུ་སོང་ནས་པུས་མོའི་ལྷ་ང་ས་ལ་
བཙུགས་ཏེ་ཁོང་རྣམས་ཀྱིས་ཧཱ་སང་ཝ་ཀ་གླིང་ཕྲན་དུ་ཆུང་མ་འཚོལ་བར་འགྲོ་རྒྱུའི་
ཐབས་དང་རོགས་མགོན་བྱེད་དགོས་པའི་འདུན་པ་དྲག་པོ་བཏོན་པ་ན། གཅེན་
མོ་རྣམས་སྙིང་རྗེ་བཟོད་གླགས་མེད་པ་བྱུང་ནས་ཐམས་ཅད་མཆི་མ་གཏོང་བཞིན་
སྨྲས་པར། གཅུང་མོ་ཁྱོད་བློ་བདེ་བར་སྡོད་ཅིག ཨཱ་ལཱའི་ཐུགས་རྗེས་གཟིགས་ན་ང་
ཅག་རྣམས་ཀྱིས་ཁོ་དང་ཆུང་མ་ཕྲད་ཐུབ་པའི་རོགས་མགོན་ཅི་ནས་ཀྱང་བྱེད་དོ་ཞེས་
བརྗོད།
ཧཱ་སང་སྲས་མོ་ལྕམ་སྲིང་རྣམས་དང་མཉམ་དུ་བསྡད་ནས་ལོ་གཅིག་ཙམ་སོང་
རིང་ཁོ་ནི་ཉིན་ལྟར་མིག་དང་མིག་ཆུ་མི་བྲལ་བར་གནས། སྲས་མོ་དེ་རྣམས་ལ་རང་
གི་ཕ་ཡི་གཅུང་པོ་ཁུ་བོ་ཨབ་ཏུ་ར་ཀུན་དུ་ཧྲེ་ཞེས་བྱ་བ་ཞིག་ཡོད་པ་དེ་ནི་ཀུན་སྤྱོད་
བཟང་ཞིང༌་། རང་གི་ཚ་མོ་རྒན་པ་དེ་ལ་ཤིན་ཏུ་གཅེས་པས། ལོ་ལྟར་སྤྲིན་གསེབ་ཕོ་
བྲང་དུ་སྲས་མོ་རྣམས་ཐུག་ཕྲད་ལ་ཡོང་ནས་ཁོང་རྣམས་ལ་དཀའ་གནད་ཅི་ཡོད་པ་
སེལ་རོགས་བྱེད་པ་ཡིན། འདི་ལོའི་ལོ་འགོར་སྲས་མོ་རྣམས་ཀྱིས་ཁོ་ལ་མེ་དད་ཆོས་
པས་ཧཱ་སང་ལ་མནར་གཅོད་བཏང་ཚུལ་དང་། མཐར་ཧཱ་སང་གིས་དགྲ་ཤ་བླངས་
ནས་མེ་དད་ཆོས་པ་བསད་ཚུལ་གླེང་བས། ཁུ་བོ་དེ་ཤིན་ཏུ་དགའ་བར་གྱུར་ཏེ་སྲས་
མོ་རྒན་འགོ་དེ་ལ་ཨ་ག་རུ་ཐུམ་པོ་གཅིག་བྱིན་ནས་སྨྲས་པར། ཁྱོད་ལ་དཀའ་སྡུག་
དང་མི་འདོད་པའི་བྱ་བ་ཅི་ཕྲད་པའམ་ཡང་ན་ཁྱོད་ལ་དགོས་པ་ཅི་མཆིས་ཚེ་དྲི་
བཟང་འདི་ཐབ་ཏུ་བདུག་ཙམ་བྱས་ཏེ། བདག་བོས་ན་ཁོ་བོ་དེ་མར་ཁྱོད་ཀྱི་དཀའ་
318

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བ་སེལ་བར་ཡོང་བ་ཡིན་ཞེས་བརྗོད།
སྐབས་དེར་སྲས་མོ་རྒན་འགོ་དེའི་ཡིད་ལ་གནས་ཚུལ་དེ་ལྷམ་མེར་དྲན་པ་དང་
གཅུང་མོ་རྣམས་ལ་བདག་ཚོའི་ཁུ་བོ་འདིར་མ་སླེབས་པར་ལོ་ཧྲིལ་པོ་གཅིག་སོང་
བས། ཁྱོད་ཅག་མགྱོགས་པོ་མེ་དང་ཨ་ག་རུ་ཁུར་ཤོག་ཅེས་བརྗོད།
སྲས་མོ་གཞན་རྣམས་ཀྱིས་དེ་མར་མེ་སྦྱང་བ་དང་ཨ་ག་རུ་བླངས་ནས་གཅེན་
མོར་སྤྲད། མོས་སྤོས་ཕོར་ནང་ཨ་ག་རུ་བདུག་པ་དང་དེ་ནས་ཁུ་བོ་ཨབ་ཏུ་ར་ཀུན་
དུ་ཧྲེའི་མིང་ནས་བོས་པ་ན། དེ་མར་རྒྱང་ཕྱོགས་སུ་ཐལ་རྡུལ་ལང་ལོང་དུ་འཚུབ།
ཡུད་ཙམ་སོང་ནས་ཐལ་རྡུལ་འཇགས་མཚམས་གླང་པོ་ཆེ་བཞོན་པའི་རྒད་པོ་སྤྲོ་
ཉམས་ལྡན་པ་ཞིག་ལག་གཡུག་གཡུག་བྱེད་བཞིན་སྲས་མོ་རྣམས་ཀྱི་མདུན་དུ་སླེབས་
པ་དང་བཞོན་པ་ལས་བབས། སྲས་མོ་རྣམས་ཀྱིས་ཁོའི་མགྲིན་ལ་འཐམས་པ་དང་
ལག་ཏུ་འོ་སྦྱར་ཏེ་སྤྲོ་བ་ཆེན་པོས་བསུ་བ་བྱས། དེ་ནས་ཁོང་རྣམས་མཉམ་དུ་བསྡད་
དེ་གླེང་མོལ་བྱེད་འགོ་ཚུགས་པ་ན། སྲས་མོ་རྣམས་ཀྱིས་ཁུ་བོ་ཁྱེད་ཡུན་རིང་འདིར་
མི་ཕེབས་པ་ཅི་ཡིན་ཞེས་དྲིས། ཁུ་བོ་ན་རེ། དེ་རིང་ཁོ་བོ་ཁྱོད་ཚོའི་ཨ་སྲུ་དང་གྲོས་
ནས་སྡོད་པའི་ཚེ་གློ་བུར་དུ་ཨ་ག་རུའི་དྲི་འཐུལ་བྱུང་བས། དེ་མར་ཁྱོད་ཅག་གི་སར་
ཡོང་བ་ཡིན། ཁྱོད་རྣམས་ལ་དོན་ཅི་ཡོད་ཅེས་དྲིས།
སྲས་མོ་ན་རེ། ཁུ་བོ་ཁྱེད་ཞལ་མ་མཇལ་བར་བགྲང་བྱ་གཅིག་ཙམ་སོང་བ་ང་
ཅག་གི་སྲོལ་རྒྱུན་དང་འགལ་བས། ཁྱེད་ཤིན་ཏུ་དྲན་པ་བྱུང་།
ཁུ་བོ་ན་རེ། བདག་ཤིན་ཏུ་བྲེལ་བས་ཕྱི་ཉིན་རང་ཁྱོད་རྣམས་ཐུག་པར་ཡོང་
རྩིས་ཡོད།
སྲས་མོ་ལྕམ་སྲིང་རྣམས་ཀྱིས་ཁུ་བོར་བསྐོར་ནས་གླེང་མོལ་བྱེད་པའི་ཚེ་སྲས་མོ་
རྒན་འགོ་དེས། ཁུ་བོ་མཁྱེན་ནོ།། སྔར་མེ་དད་ཆོས་པ་པེ་ཧཱ་ར་མུ་ཞེས་པས་མགོ་
319

༄༅།།མཚན་ཞག་སྟོང་གི་གཏམ་རྒྱུད།
བསྐོར་ཏེ་འདིར་ཡོང་བའི་ན་གཞོན་ཧཱ་སང་ཞེས་པ་དེར་ཆགས་སྒོ་བྱུང་ཚུལ་དང་
ཁོས་དགྲ་ཤ་བླངས་ནས་མེ་དད་ཆོས་པ་བསད་ཚུལ། དེ་བཞིན་ཁོ་རྒྱལ་པོའི་སྲས་
མོར་ཆགས་ནས་སྲས་མོ་བཟུང་ཚུལ་དང༌། སྲས་མོ་ཆུང་མར་བླང་ཚུལ་སོགས་ལོ་
རྒྱུས་ཞིབ་པ་སྔར་ཁྱེད་ལ་ཞུས་ཟིན་པ་ཡིན་ཞེས་བརྗོད།
ཁུ་བོ་ན་རེ། དེ་རང་ཡིན་ནོ། ། འོན་ཀྱང་ཕྱིས་ན་གཞོན་དེ་ཇི་ལྟར་ལགས་སམ།
སྲས་མོ་ན་རེ། ཁོའི་ཆུང་མ་སྲས་མོ་དེར་ཕྲུ་གུ་གཉིས་བཙས། ཆུང་མས་ཧཱ་
སང་ཁྱིམ་དུ་མེད་པའི་སྐབས་དང་བསྟུན་ནས་ཕྲུ་གུ་གཉིས་ཁྲིད་དེ་རང་གི་ཁྱིམ་དུ་
ལོག མོ་འགྲོ་ཁར་ཧཱ་སང་གི་སྐྱེད་མར་ཁྱོད་ཀྱི་བུ་ཕྱིར་ལོག་རྗེས་བདག་དྲན་པའི་ཚུལ་
གྱིས་ཕྲད་འདོད་པ་བྱུང་ན། ཝ་ཀ་གླིང་ཕྲན་དུ་ཁོ་མོ་འཚོལ་བར་ཤོག་ཅེས་མངག་བྱ་
བྱས་འདུག་ཅེས་བརྗོད།
ཁུ་བོ་ཨབ་ཏུ་ར་ཀུན་དུ་ཧྲེས་མགོ་བོ་གཡུག་གཡུག་བྱེད་བཞིན་སོར་མོ་ཁ་ལ་
བཅུག་ཅིང་གདོང་པ་སྨད་དེ་ཡུད་ཙམ་རིང་ཅང་མི་སྨྲ་བར་བསྡད། དེ་ནས་ཁོས་
ལག་གིས་ས་ཐོག་ཏུ་བྱབ་ཙམ་བྱས་རྗེས་མགོ་བོ་བཏེགས་ནས་ཕར་ལྟ་ཚུར་ལྟ་བྱས་
ཀྱང་ཐབས་མ་རྙེད་པས་མགོ་བོ་གཡུག ཧཱ་སང་ནི་ལོགས་ཤིག་ནས་ཁོའི་རྣམ་འགྱུར་
ལ་ལྟ་བཞིན་ཡོད་པ་དང་། སྲས་མོ་རྣམས་ནི་ངང་སྒུག་མི་ཐུབ་པར། ཁུ་བོ་མཁྱེན།
ང་ཅག་ཁོག་གི་ནང་ཁྲོལ་ཐམས་ཅད་གས་ལ་ཉེ་བས། ཐབས་ཅི་དགོས་པ་ཁྱེད་ཀྱིས་
མྱུར་དུ་གསུངས་ཤིག་ཅེས་བརྗོད་པ་ན། ཁོ་ནི་སླར་ཡང་མགོ་བོ་གཡུག་གཡུག་བྱེད་
བཞིན་དུ། བུ་མོ་ཚོ། ཁྱོད་རྣམས་གོ་བར་གྱིས་ཤིག ན་གཞོན་དེས་སྲོག་གི་འཇིགས་
པར་མ་ལྟོས་པར་སྐེ་ཁྱེར་ནས་ཞགས་པ་ཉོ་བ་རེད། ཁོ་ཝ་ཀ་གླིང་ཕྲན་དུ་ནམ་ཡང་
འགྲོ་རུང་བ་མ་ཡིན་ཞེས་བརྗོད།
སྲས་མོ་རྣམས་ཀྱིས་ཧཱ་སང་བོས་པ་དང་ཁོ་དེ་གར་རྒྱུག་ཡོང་ནས་བགྲེས་སོང་
320

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཨབ་ཏུ་ར་ཀུན་དུ་ཧྲེ་ལ་འཚམས་ཞུ་དང་འབྲེལ་ཁོང་གི་ལག་ཏུ་འོ་སྦྱར། བགྲེས་སོང་
དེ་རབ་ཏུ་དགྱེས་ནས་ཧཱ་སང་རང་གི་འགྲམ་དེར་སྡོད་དུ་བཅུག་པ་ན་སྲས་མོ་རྣམས་
ཀྱིས། ཁུ་བོ་ཁྱེད་ཀྱིས་ད་གིན་བདག་ཚོར་གསུངས་པའི་དོན་དེ་ཧཱ་སང་ལ་ཞིབ་ཏུ་
བཀྲལ་བར་མཛོད་ཅིག་ཅེས་བརྗོད།
བགྲེས་སོང་ན་རེ། བུ་ཁྱོད་བློ་དེ་གཏོང་བར་གྱིས། ཅི་སྟེ་ཁྱོད་གུང་ལ་ཕུར་ནས་
ནམ་མཁའི་རྒྱུ་སྐར་འཛིན་ཐུབ་པར་ནུས་ཀྱང་ཝ་ཀ་གླིང་ཕྲན་དུ་འགྲོ་རུང་བ་མ་ཡིན།
འདི་ནས་ཝ་ཀ་གླིང་ཕྲན་བར་དུ་རོང་ཆེན་བདུན་དང༌། མཚོ་ཆེན་བདུན། རི་བོ་
ཆེན་པོ་བདུན་གྱིས་ཆོད་པས་ས་དེར་ཁྱོད་ཇི་ལྟར་སླེབས། སུ་ཞིག་གིས་ཁྱོད་ལ་འགྲོ་
བའི་ལམ་སྟོན། ཨཱ་ལཱ་ཚད་བཙུགས། དེ་བས་ཁྱོད་འགྲུབ་ཐབས་མེད་པའི་བྱ་བ་འདི་
བློས་གཏོང་གྱིས་ཞེས་བརྗོད།
གཏམ་འདི་ཐོས་པ་དང་ཧཱ་སང་ནི་གདུང་བས་རང་སར་དྲན་མེད་དུ་བརྒྱལ།
ཚུལ་འདི་མཐོང་བ་ན་སྲས་མོ་རྣམས་ནི་ཡིད་སྐྱོ་བའི་མཆི་མ་དབང་མེད་དུ་ཤོར།
ཁོའི་གཅུང་མོ་སྲས་མོ་ཐ་ཆུང་དེ་ནི་ཡིད་ལ་མི་བཟོད་པའི་སྡུག་བསྔལ་དྲག་པོ་བྱུང་
བས། ངུ་འབོད་བྱེད་བཞིན་རང་ལུས་རང་གིས་བརྡུང་བ་དང་། ལུས་གོས་རྣམས་
ཀྱང་སྦར་འབྲད་བརྒྱབ་སྟེ་ཚལ་བུར་བཏང་ནས་སྨྱོ་བའི་བརྟུལ་ཞུགས་བཟུང་། ཁུ་བོ་
དེས་རང་གི་ཚ་མོ་རྣམས་མཛའ་བ་དང་བརྩེ་སེམས་ཀྱི་ཁུར་ལྕིས་ནོན་ཏེ་མི་བཟོད་
པའི་སྡུག་བསྔལ་འདི་ལྟ་བུ་བྱེད་པར་སྙིང་རྗེ་བཟོད་གླགས་མེད་པ་བྱུང་བས། ད་
ཁྱོད་ཅག་ངུ་བར་མ་བྱེད། ཅེས་བརྗོད་མུར་ཧཱ་སང་ལ་བལྟས་ནས་བུ་ཁྱོད་བློ་གཡེང་
མི་དགོས། ཨཱ་ལཱའི་ཐུགས་རྗེས་གཟིགས་ན། བདག་གིས་ཁྱོད་ཀྱི་སྡུག་བསྔལ་སེལ་
བར་བྱེད་ཆོག་པ་ཡིན། ད་ནི་ཁྱོད་བདག་མཉམ་དུ་ཤོག་ཅེས་བརྗོད།
ཧཱ་སང་སྤྲོ་བ་འཕེལ་ཞིང་། སྙིང་སྟོབས་རབ་ཏུ་རྒྱས་ནས་སྲས་མོ་རྣམས་དང་
321

༄༅།།མཚན་ཞག་སྟོང་གི་གཏམ་རྒྱུད།
ཞལ་གྱེས་ཞུས་རྗེས་བགྲེས་སོང་ཨབ་ཏུ་ར་ཀུན་དུ་ཧྲེ་མཉམ་དུ་གླང་པོ་ཆེ་བཞོན་ནས་
བྱ་ཕུར་བ་ལྟར་ཉིན་ཞག་གསུམ་བསྐྱོད་རྗེས་རི་བོ་ཆེན་པོ་ཞིག་གི་མདུན་དུ་སླེབས།
རི་བོ་དེའི་ཐོག་གི་བྲག་རྡོ་རྣམས་མདོག་སྔོ་ཞིང༌། རི་བོའི་ཐོག་བྲག་གི་ཕུག་པ་ཞིག་
ཡོད་པ་དེའི་ལྕགས་ཀྱི་སྒོ་མོ་བཙན་པོར་མནན་ནས་ཡོད་པ། བགྲེས་སོང་གིས་ལག་
བཏང་ནས་ཧཱ་སང་གླང་པོ་ཆེ་ལས་ཕབ་རྗེས་བྲག་གི་ཕུག་པ་དེའི་སྒོ་བརྡུངས་པ་ན།
སྒོ་མོ་བྱེ་བ་དང་ལག་གཡས་ལ་རལ་གྲི་ཐོགས་ཤིང༌། གཡོན་པར་ལྕགས་ཀྱི་ཕུབ་
བཟུང་བའི་མི་ནག་པོ་སྤྱི་ཐེར་འདྲེ་འདྲ་བ་ཞིག་ཐོན། དེས་བགྲེས་སོང་མཐོང་མ་ཐག་
ལག་གི་གྲི་དང་ཕུབ་བསྐྱུར་ཞིང་། ལུས་པོ་བསྒུར་ཏེ་བགྲེས་སོང་གི་ལག་ཏུ་འོ་སྦྱར།
བགྲེས་སོང་གིས་ཧཱ་སང་གི་ལག་ནས་བཟུང་སྟེ་བྲག་ཕུག་ནང་ཁྲིད། མི་ནག་པོ་དེས་
སྒོ་བརྒྱབ་རྗེས་ཁོང་གཉིས་པོའི་ཕྱི་བཞིན་དུ་ཡོང༌། བྲག་ཕུག་དེ་ནི་ཡངས་ཤིང་རྒྱ་ཆེ་
བ་ཞིག་མཆིས་ཤིང་། ཁོང་གཉིས་པོའི་མདུན་དུ་མུ་མཐའ་མི་མངོན་པའི་ལམ་རིང་
པོ་ཞིག་མཆིས་པ་དེ་བརྒྱུད་ནས་ལེ་དབར་གཅིག་ཙམ་སོང་བ་ན་ཡངས་པའི་ས་ཞིག་
ཏུ་སླེབས། དེ་གར་རག་སྒོ་ཆེན་པོ་གཉིས་ཡོད་པ་བགྲེས་སོང་གིས་དེ་ཁྲོད་ཀྱི་རག་སྒོ་
གཅིག་ཕྱེ་ནས་ཧཱ་སང་ལ། ཁྱོད་དེ་གར་བསྒུགས་ནས་སྡོད་ལ་སྒོ་ཕྱེ་མི་རུང་། བདག་
གིས་སྦུག་ཏུ་སོང་ནས་མགྱོགས་པར་སླེབས་ཡོང་ཞེས་བརྗོད།
ཡུད་ཙམ་སོང་བ་ན་བགྲེས་སོང་གིས་སྒ་སྲབ་བསྟད་པའི་རྟ་ཕོ་བྱ་ལྟར་མགྱོགས་
པ་ཞིག་ཁྲིད་བྱུང་བ་དང་། དེ་ནས་རག་སྒོ་གཉིས་པ་དེ་ཕྱེ་བ་ན་མུ་མཐའ་མི་མངོན་
པའི་ཐང་གཤོངས་ཤིག་ཐོན། བགྲེས་སོང་གིས་ལམ་དུ་འགྲོ་བཞིན་ཧཱ་སང་ལ་ཕྲིན་
ཡིག་ཅིག་བསྟན་ནས་བུ་ཁྱོད་ཕྲིན་ཡིག་འདི་ཁུར་ལ་རྟ་ཕོ་བཞོན་ཏེ་སོང༌། རྟ་ཕོ་
འདིས་ཁྱོད་གནས་འདི་དང་འདྲ་བའི་བྲག་ཕུག་ཅིག་གི་སྒོ་རྩར་སྐྱེལ་སྲིད་པ་ཡིན།
ཡུལ་དེར་སླེབས་པ་དང་ཁྱོད་རྟ་ལས་བབས་རྗེས་རྟ་ཕོ་སྲབ་འགུགས་བརྒྱབ་སྟེ་
322

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད
བྲག་ཕུག་ནང་གཏོང་། ཁྱོད་རང་བྲག་ཕུག་སྒོ་རྩར་ཉིན་ཞག་ལྔ་བསྒུགས་ནས་སྡོད།
བྲེལ་ཚབས་བྱེད་མི་ཉན། ཉིན་དྲུག་པར་ལྭ་རིང་ནག་པོ་གྱོན་ཞིང་སྨ་ར་དཀར་པོ་
ལྟེ་མཚམས་ལ་སླེབས་པའི་རྒད་པོ་ཞིག་ཡོང་བ་ཡིན། ཁྱོད་ཀྱིས་རྒད་པོ་དེའི་འགྲམ་
དུ་སོང་ནས་ཁོའི་ལག་ཏུ་འོ་སྦྱོར་བ་དང་། ཁོའི་གོས་སྣེ་བཟུང་སྟེ་ངུ་ཅོ་ལྡིར་ནས་
རྒད་པོས་ཁྱོད་ལ་སྙིང་རྗེ་སྐྱེ་བ་བྱེད། ཁོས་ཁྱོད་ལ་ཅི་དགོས་དྲིས་བྱུང་བ་ན། ཁྱོད་
ཀྱིས་ཕྲིན་ཡིག་འདི་ཁོ་ལ་སྤྲོད།། ཁོ་པས་སྨྲ་བ་མེད་པར་ཕྲིན་ཡིག་ཁུར་ནས་བྲག་
ཕུག་ནང་འགྲོ་བ་ཡིན། ཁྱོད་བྲག་ཕུག་སྒོ་རྩར་སླར་ཡང་ཉིན་ཞག་ལྔ་བསྒུགས་ནས་
སྡོད་ལ་བྲེལ་མི་ཉན། ཉིན་དྲུག་པར་རྒད་པོ་དེ་རང་སླེབས་བྱུང་ན་ཁྱོད་ཀྱི་དོན་
དེ་འགྲུབ་པའི་རེ་བ་ཡོད། གལ་ཏེ་རྒད་པོའི་བྲན་པོ་ཞིག་སླེབས་བྱུང་ན་དེས་ཁྱོད་
གསོད་པ་ཡིན། བུ་ཁྱོད་གོ་བར་གྱིས་ཤིག ཉེན་ལ་གཏུགས་ནུས་ན་རང་སྲོག་གཏོང་
ཕོད་པ་དགོས། གལ་ཏེ་ཁྱོད་སྲོག་ལ་གཅེས་ན་ཉེན་ལ་གཏུགས་མི་རུང་། ཁྱོད་སྲོག་
ཉེན་ལ་མི་འཇིགས་ན་བློ་སྟོབས་བསྐྱེད་ནས་སོང༌། ཐམས་ཅད་བྱ་བའི་འབྲས་བུར་
ལྟོས། གལ་ཏེ་ཁྱོད་སྲས་མོ་རྣམས་ཕྲད་འདོད་པ་ཡིན་ན། ཁོ་བོས་གླང་པོ་ཆེ་བོས་
ནས་ཁྱོད་སྲས་མོ་རྣམས་ཀྱི་སར་སྐྱེལ་དུ་གཏོང༌། ཁོ་ཚོས་ཁྱོད་ཁྱིམ་དུ་སྐྱེལ་སྲིད་ལ།
ཨཱ་ལཱ་ཐུགས་རྗེ་ཅན་གྱིས་ཁྱོད་ལ་ཆུང་མ་གཞན་ཞིག་གནང་སྲིད་པ་ཡིན་ཞེས་བརྗོད།
ཧཱ་སང་ན་རེ། བགྲེས་སོང་མཁྱེན། ཁོ་བོ་ནི་རང་གི་འདོད་དོན་མ་འགྲུབ་ན་
གསོན་མི་ཡུལ་དུ་སྡོད་མི་སྲིད། ཨཱ་ལཱ་ཚད་བཙུགས། བདག་ནི་ཁྱིམ་དུ་ལོག་པའི་བློ་
མེད། ཁོ་བོ་འཆི་སྲོག་ལ་ཐུག་ཀྱང་ཆུང་མ་འཚོལ་རྒྱུའི་བློ་ཐག་བཅད་ཟིན་པ་ཡིན་
ཞེས་བརྗོད་ནས་ངུ་ཅོ་དྲག་པོ་ལྡིར།
ཚུལ་དེ་མཐོང་བས་བགྲེས་སོང་ཨབ་ཏུ་ར་ཀུན་དུ་ཧྲེའི་ཡིད་ལ་ཧཱ་སང་བློ་ཐག་
བཅད་ཟིན་པས། བློ་འགུགས་རེ་བྲལ་བར་སྙམ་ནས་སྨྲས་པར། བུ་ཁྱོད་ཉོན་ཅིག
323

༄༅།།མཚན་ཞག་སྟོང་གི་གཏམ་རྒྱུད།
ཝ་ཀ་གླིང་ཕྲན་ཞེས་པ་དེ་ནི་གླིང་ཕྲན་བདུན་གྱི་སྤྱི་མིང་ཡིན། གླིང་ཕྲན་ཐོག་བུད་
མེད་ཀྱི་དཔུང་ཆེན་ཡོད་ལ། འབངས་ཀྱི་ཁྲོད་དུ་ལྷ་འདྲེ་གདོན་བགེགས་མ་ལུས་པ་
འཛོམས། ཡུལ་དེར་སོང་བའི་མི་རྣམས་གསོན་པོར་ལོག་ཐུབ་པ་གཅིག་ཀྱང་བྱུང་
མེད། ཨཱ་ལཱ་ཚད་བཙུགས། ཁྱོད་ཁྱིམ་དུ་ལོག་ན་དགའ་བ་ཡིན། ཁྱོད་ཀྱིས་འཚོལ་
བའི་བུད་མེད་དེ་ནི་ཝ་ཀ་གླིང་ཕྲན་གྱི་རྒྱལ་པོའི་སྲས་མོ་རེད་ལ། སྲིད་ན་གྲགས་པའི་
མཛེས་མ་ཞིག་ཀྱང་ཡིན་པས། ཁྱོད་ཀྱིས་མོ་ཇི་ལྟར་རྙེད། ཁྱོད་རྒད་པོ་ངའི་ངག་ལ་
ཉན་ནས་ལོག་སོང་ན་ལེགས། ཨཱ་ལཱ་ཐུགས་རྗེ་ཅན་གྱིས་སླད་ཁྱོད་ལ་བུད་མེད་འདི་
ལས་ལེགས་པ་ཞིག་གནང་ངེས་རེད་ཅེས་བརྗོད།
ཧཱ་སང་ན་རེ། བགྲེས་སོང་མཁྱེན། ཨཱ་ལཱ་ཚད་བཙུགས། ཁོ་བོ་ཤ་རུས་ཕྱེ་མར་
སོང་ཡང་རང་གི་ཆུང་མ་འཚོལ་བའི་བློ་མི་འགྱུར་ན། བདག་ཝ་ཀ་གླིང་ཕྲན་དུ་ཆུང་
མ་འཚོལ་བར་འགྲོ་ངེས་ཡིན། གལ་ཏེ་ཨཱ་ལཱའི་ཐུགས་རྗེས་གཟིགས་ན་བདག་གི་ཆུང་
མ་རྙེད་སྲིད་པ་ཡིན་ཞེས་བརྗོད།
བགྲེས་སོང་ན་རེ། དེ་ལྟར་ལགས་ན་ཁྱོད་ངེས་པར་དུ་འགྲོ་དགོས་པ་ཡིན་ནམ།
ཧཱ་སང་ན་རེ། ཡིན་ནོ། ། བདག་གིས་འགྲོ་བའི་བློ་ཐག་བཅད་ཟིན་ན། སུས་
ཀྱང་འགོག་ཐུབ་པ་མ་ཡིན། འོན་ཀྱང་ཁྱེད་ཀྱིས་བདག་ལ་རོགས་མགོན་མཛོད་ལ་
བདག་གི་ཆུང་མ་རྙེད་པའི་སྨོན་ལམ་འདེབས། ངེས་མེད་ཨཱ་ལཱའི་ཐུགས་རྗེས་རིང་
མིན་བདག་དང་ཆུང་མ་མཉམ་འཛོམས་ཡོང་བའང་སྲིད་ཅེས་བརྗོད་ནས་མིག་ཆུ་
གཏོང་བཞིན་སྐྱོ་གླུ་འདི་ལྟར་བླངས།
ཁྱེད་རྣམས་བདག་གི་རེ་བ་བཅོལ་ཡུལ་ཡིན། །
ཐམས་ཅད་སེམས་པ་བཟང་བའི་མི་བཟང་ཡིན། །
ཁྱོད་ཅག་བདག་གི་རྣ་དང་མིག་ཏུ་འཛིན། །
324

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བདག་གི་སེམས་ཀྱི་ཁང་བུ་ཁྱེད་ཚོས་བཟུང༌། །
ཁྱོད་ཅག་ངལ་གསོའི་བསྟི་གནས་བྱེད་པ་ཡིན།
ཁྱེད་རྣམས་མ་བཞུགས་འདི་ནས་ཕེབས་གྱུར་ན། །
ང་རང་གཅིག་པུར་སྐྱོ་བའི་ཡིད་རེ་མུག །
ཁོ་བོའི་བརྩེ་སེམས་འགྱུར་བར་མ་དོགས་ཤིག །
བདག་ནི་ཁྱོད་ཅག་རྣམས་ལ་བརྩེ་བའི་སེམས། །
ནམ་ཡང་འདོར་བར་ནུས་པ་ཡོད་མ་ཡིན། །
ཁྱོད་རྣམས་སོང་ཚེ་བདག་གི་བདེ་བ་འཇིགས། །
མི་འདོད་ཡིད་ལ་སྡུག་བསྔལ་འབྱུང་བ་ཡིན། །
ཁྱོད་ཅག་རྣམས་ཀྱིས་ཁོ་བོ་བསྐྱུར་ཟེར་ན། །
བདག་ནི་གྲོགས་མེད་གཅིག་པུར་ལུས་གྱུར་ནས། །
སྨྲེ་སྔགས་འདོན་ཞིང་མཆི་མའི་རྒྱུན་མ་ཆད། །
མཚན་མོ་ཁྱོད་ཀྱིས་བདག་ལ་འཇིགས་པ་སྟེར། །
གཉིད་ཀྱི་སྐལ་བ་ཡང་ཕྲོགས་ནམ་རིང་གདུངས།
གཞོམ་པར་མི་ནུས་སེམས་ཆགས་བརྩེ་དུང་གིས། །
བསིལ་ཟེར་ཟླ་བ་འཆར་བའི་རེ་སྒུག་བྱས།།
བསིལ་འཇོམ་རླུང་པོ་མ་གཡེངས་བདག་ལ་ཉོན།།
ཁོ་བོའི་སྲོག་གི་སྲད་བུ་ཆད་ཉེ་བས། །
ཁྱོད་རང་སྲས་མོའི་དྲུང་ནས་སྐྱོད་པའི་ཚེ། །
བདག་གི་ཚབ་བགྱིས་གུས་འདུད་ལན་གསུམ་ཞུས། །
སྲས་མོ་རྣམས་ཀྱིས་བདག་ཚུལ་མི་རྟོགས་པས། །
325

༄༅།།མཚན་ཞག་སྟོང་གི་གཏམ་རྒྱུད།
ཁོ་བོའི་སྡུག་བསྔལ་ཁོ་ཅག་སྙན་དུ་སྒྲོན། །
སྐྱོ་གླུ་བླངས་ཟིན་པ་དང་ཧཱ་སང་སྡུག་བསྔལ་གྱིས་རང་སར་དྲན་མེད་དུ་འགྱེལ།
ཡུད་ཙམ་སོང་ནས་ཁོ་བརྒྱལ་བ་ལས་གསོས་མཚམས་བགྲེས་སོང་ཨབ་ཏུ་ར་ཀུན་དུ་
ཧྲེས་ཧཱ་སང་ལ། བུ་ཁྱོད་ཀྱི་ཁྱིམ་དུ་སྐྲ་ལོ་དཀར་པོར་གྱུར་བའི་མ་རྒན་ཞིག་ཡོད་པ་
དེ་སྡུག་བསྔལ་གྱི་གནས་སུ་ལྷུང་དུ་འཇུག་མི་རུང་ཞེས་བརྗོད།
ཧཱ་སང་ན་རེ། བགྲེས་སོང་མཁྱེན། ཨཱ་ལཱ་ཚད་བཙུགས། བདག་ནི་རང་གི་
ཆུང་མ་མ་རྙེད་ན་ཁོ་བོ་འདི་གར་ཤི་ནའང་ཁྱིམ་དུ་ལོག་འགྲོ་བ་མ་ཡིན་ཞེས་བརྗོད་
ནས་སྐྱོ་གླུ་འདི་ལྟར་བླངས།
ཆགས་པའི་ཡིད་ཀྱི་བརྩེ་བ་ཚད་ལ་བཙུགས། །
སྲོག་དང་བྲལ་ཡང་དམ་བཅའ་འགྱུར་མི་སྲིད། །
བརྩེ་དུང་ཡིད་ནས་དྲན་པའི་གདུང་བ་འདི། །
གཞན་ལ་བརྗོད་ན་ཁོ་བོ་སྨྱོ་ཞེས་ཟེར། །
དོན་དུ་ཁོ་བོ་གཉེན་བཤེས་གསོན་བྲལ་གྱི།
མི་འདོད་སྡུག་བསྔལ་དྲག་པོའི་གནས་སུ་ལྷུངས། །
ཀྱེ་ཧུད་སྐལ་ངན་བདག་ནི་གནས་འདི་ལས། །
ཐར་བའི་དུས་ནི་ནམ་ཙམ་འོང་བ་ཡིན། །
བགྲེས་སོང་ཨབ་ཏུ་ར་ཀུན་དུ་ཧྲེའི་ཡིད་ལ་ཧཱ་སང་ནི་སྲོག་ལ་ཐུག་ཀྱང་རང་
ཆུང་མ་མ་རྙེད་བར་ཁྱིམ་དུ་མི་ལོག་པའི་བློ་ཐག་བཅད་ཟིན་པ་རྟོགས་ནས་འཕྲིན་
ཡིག་དེ་དངོས་སུ་ཁོའི་ལག་ཏུ་སྤྲད་དེ་ད་ནི་ཁྱོད་སོང་ལ་བདག་གིས་བཤད་པ་བཞིན་
གྱིས། ཨཱ་ལཱ་ཐུགས་རྗེ་ཅན་གྱིས་ཁྱོད་ལ་མགོན་དང་དཔུང་གཉེན་མཛད་ཡོང་ཞེས་
བརྗོད།
326

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཧཱ་སང་རྟ་ཕོ་བཅིབས་ཏེ་བྱ་འཕུར་བ་ལྟར་འཇིགས་པ་མེད་པར་སོང་སོང་ནས་
ཉིན་ཞག་བཅུ་ཕྲག་གཅིག་འདས་པའི་ཚེ་མདུན་དུ་མཚན་མོའི་མུན་པ་དང་འདྲ་བའི་
གྲིབ་མ་ནག་པོ་ཤིན་ཏུ་ཆེ་བ་ཞིག་གིས་ཤར་ནུབ་ཡོངས་སུ་ཁེབས། ཁོ་གྲིབ་མ་དེའི་
འོག་ཏུ་སོང་བ་ན་རྟ་ཕོ་དེས་འཚེར་སྐད་བསྒྲགས་པ་དང་དེ་མར་རྟ་ཕོའི་རྨིག་སྒྲ་སེར་
དྲག་འབབ་ལྟར་གྲགས་ནས་རྟ་དང་དྲེའུ འི་ཁྱུ་ཚོགས་བགྲང་གིས་མི་ལངས་པ་ཐོན་
ནས་ཧཱ་སང་གི་རྟ་ཕོ་དང་མཉམ་དུ་རྒྱུག ཧཱ་སང་ནི་ཤིན་ཏུ་འཇིགས་བཞིན་དུ་བགྲེས་
སོང་ཨབ་ཏུ་ར་ཀུན་དུ་ཧྲེས་བརྗོད་པའི་བྲག་ཕུག་དེའི་འགྲམ་དུ་སོང་ནས་དེ་གར་རྟ་
ལས་བབས་རྗེས་རྟ་ཕོ་སྲབ་འགུགས་བརྒྱབ་སྟེ་བྲག་ཕུག་ནང་བཏང་བ་དང་། རང་
ཉིད་བགྲེས་སོང་གི་ངག་བཀོད་ལྟར་ཕུག་པའི་ཕྱི་རོལ་དུ་འཇིགས་སྣང་དང་དངངས་
སྐྲག་ཆེན་པོའི་ངང་ཉིན་ཞག་ལྔའི་རིང་གཉིད་ཀྱི་སྐལ་བ་ཡང་མེད་པར་བསྒུགས་ནས་
བསྡད། དེའི་རིང་ཁོའི་ཡིད་ལ་རང་གི་ཆུང་མ་བུ་ཕྲུག་དང་རང་ཡུལ་དང་བཅས་
བྲལ་བའི་སྡུག་བསྔལ་ཡིད་ལ་འཁོར་ནས་མིག་དང་མིག་ཆུ་མི་བྲལ་བར་གནས།
ཉིན་དྲུག་པར་ལྭ་རིང་ནག་པོ་གྱོན་པའི་རྒད་པོ་ཨི་པི་ལཱ་ཨུ་ཧྲེ་ཞེས་པ་ཞིག་བྲག་
ཕུག་ནས་ཕྱིར་དོན་བྱུང་བ་ན། ཧཱ་སང་གི་བློ་ངོར་དེ་ནི་བགྲེས་སོང་ཨབ་ཏུ་ར་ཀུན་
དུ་ཧྲེས་བཤད་པའི་རྒད་པོ་དེ་ཡིན་པར་སྙམ་ནས་དེ་མར་རྒད་པོའི་མདུན་དུ་སོང་བ་
དང་དེའི་རྐང་པར་འོ་སྦྱར་ཏེ་ངུ་ཅོ་དྲག་པོ་ལྡིར། རྒད་པོས་བུ་ཁྱོད་ལ་དོན་ཅི་ཡོད་
དམ་ཞེས་དྲིས།
ཧཱ་སང་གིས་ཨམ་ཕྲག་ནས་འཕྲིན་ཡིག་བཏོན་ཏེ་རྒད་པོར་སྤྲད། རྒད་པོས་
འཕྲིན་ཡིག་བླངས་ནས་སྨྲ་བརྗོད་མེད་པར་བྲག་ཕུག་ཏུ་ཞུགས། ཧཱ་སང་གིས་བགྲེས་
སོང་ཨབ་ཏུ་ར་ཀུན་དུ་ཧྲེའི་ངག་བཀོད་བཞིན་དེ་གར་སྒུག་སྡོད་བྱས། ཁོའི་ཡིད་ལ་
གཉེན་བཤེས་བྲལ་བའི་སྡུག་བསྔལ་གྱིས་ཡིད་ལ་མི་བཟོད་པའི་སྐྱོ་བ་ཚད་མེད་བྱུང་
327

༄༅།།མཚན་ཞག་སྟོང་གི་གཏམ་རྒྱུད།
བས་མིག་དང་མཆི་མ་མི་བྲལ་བར་ཉིན་ཞག་ལྔ་འདས། ཉིན་དྲུག་པའི་ཞོགས་པར་
རྒད་པོ་ཨི་པི་ལཱ་ཨུ་ཧྲེ་འཐེང་འཐེང་པོར་བྲག་ཕུག་ནས་ཕྱིར་དོན་ཏེ་ཧཱ་སཾང་ལ་གཡབ་
མོ་བརྒྱབ། ཧཱ་སང་རྒད་པོའི་འགྲམ་དུ་སོང་བ་དང་རྒད་པོས་ཁོ་ཁྲིད་ནས་བྲག་ཕུག་
ནང་ཞུགས། ཧཱ་སང་གི་ཡིད་ལ་ད་ནི་རང་གི་འདོད་དོན་འགྲུབ་པའི་རེ་བ་འདུག་
སྙམ་སྟེ་ཡིད་ལ་སྤྲོ་བ་ཚད་མེད་བརྟས། ཁོས་རྒད་པོའི་ཕྱི་བཞིན་དུ་ཉིན་ཕྱེད་ཙམ་
སོང་བ་ན་ཟླ་དབྱིབས་ཅན་གྱི་རྒྱལ་སྒོ་སྒོར་མོ་ཞིག་གི་མདུན་དུ་སླེབས། རྒད་པོས་
ལྕགས་ཀྱི་སྒོ་མོ་ཕྱེ་ཞིང་། ཧཱ་སང་ཁྲིད་དེ་གསེར་གྱི་ཕྲ་ཚོམ་མཛེས་ཤིང་པད་རག་གིས་
བརྩིགས་པའི་བར་ཁྱམས་ཤིག་ཏུ་སླེབས། དེ་ནས་སོང་བ་ན་རྡོ་ཀ་མ་རུ་པ་བརྩིགས་
པའི་ཕོ་བྲང་ཡངས་ཤིང་རྒྱ་ཆེ་བ་ཞིག་ཏུ་སླེབས། ལྡུམ་རའི་ནང་རྩྭ་སྣ་དང་རྩི་ཤིང་མེ་
ཏོག་སོགས་ཀྱིས་ཀུན་ནས་མཛེས་ཤིང་། ལྗོན་པའི་རྩེ་མོར་འདབ་ཆགས་གསུང་སྙན་
སྒྲོག་པ། ཁང་བཟང་བཞི་ཡིས་བཏེགས་པའི་ཚོམས་ཆེན་ཞིག་ཡོད་པ་དབུས་སུ་ལུ་
མའི་རྫིང་བུ་ཡོད་པ་ཟུར་བཞིར་ཁ་ནས་མུ་ཏིག་ཚོམ་བུ་སྐྱུག་འདྲའི་ཆུ་བསིལ་འཐོར་
བའི་གསེར་གྱི་འདམ་སེང་རེ་ཉལ་སྟབས་སུ་ཡོད་པ། ཚོམས་ཆེན་དབུས་སུ་ཁྲིའུ་
ཤིང་འགའ་ཡོད་པ་དེ་དག་ཐོག་སློབ་དཔོན་རེ་བཞུགས་ཤིང་། འགྲམ་དུ་གསུང་རབ་
དཔོད་མང་སྤུངས་ནས་ཡོད་པ། གསེར་གྱི་སྤོས་ཕོར་ལས་དྲི་བསུང་མངར་བའི་སྤོ་
ངད་ལྷང་ལྷང་དུ་འཐུལ་བ། སློབ་དཔོན་རྣམས་ཀྱིས་རང་རང་གི་སློབ་མའི་ཚོགས་ལ་
དཔེ་ཁྲིད་བྱེད་བཞིན་ཡོད་པ། ཁོང་གཉིས་ཚོམས་ཆེན་དུ་ཞུགས་པའི་ཚེ་སློབ་དཔོན་
བཞི་པོ་ཡར་ལངས་ནས་བསུ་བ་བྱས་ཤིང༌། སློབ་མ་རྣམས་གྲོལ་དུ་བཅུག་ནས་ཨི་པི་
ལཱ་ཨུ་ཧྲེ་གནས་སུ་ཁོད་པར་བཅུག་རྗེས་ཁོ་ལ་ཧཱ་སང་གི་གནས་ཚུལ་དྲིས། ཨི་པི་ལཱ་
ཨུ་ཧྲེས་ཧཱ་སང་ལ་ཁྱོད་ཀྱི་གནས་ཚུལ་དང་ཁྱོད་ལ་བྱུང་བའི་བར་ཆད་རྣམས་ཐལ་
ལུས་མེད་པར་སློབ་དཔོན་རྣམས་ལ་ཞུ་བར་གྱིས་ཞེས་བརྗོད།
328

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད
ཧཱ་སང་ཡིད་གཡོས་ནས་ངུ་ཅོ་དིར་དིར་དུ་རང་གི་ལོ་རྒྱུས་རྣམས་ཆ་ཚང་བ་
ཞིག་བརྗོད་པ་ན། སློབ་དཔོན་རྣམས་ཧང་སང་བར་གྱུར་བས་མགྲིན་གཅིག་ཏུ་ཁྱོད་
ནི་མེ་དད་ཆོས་པས་རྔ་མོང་གི་པགས་པར་བསྒྲིལ་ནས་བྱ་རྒོད་ཀྱིས་སྤྲིན་གསེབ་རི་
བོར་ཁྱེར་བའི་སྐྱེ་བོ་དེ་མ་ཡིན་ནམ་ཞེས་དྲིས།
ཧཱ་སང་ན་རེ། དེ་རང་ཡིན་ནོ། སློབ་དཔོན་རྣམས་ཡ་མཚན་ཤིན་ཏུ་ཆེན་པོ་
བྱུང་བས། ཨི་པི་ལཱ་ཨུ་ཧྲེ་ལ་སྨྲས་པར། བགྲེས་སོང་མཁྱེན། པེ་ཧཱ་ར་མུས་མགོ་སྐོར་
བཏང་ནས་ཁོ་རི་སྟེང་དུ་བསྐྱལ་རྗེས་ན་གཞོན་འདི་རི་ལས་ཇི་ལྟར་བབས་སམ། ཁོས་
ཡ་མཚན་ཅན་གྱི་དངོས་པོ་གང་རིག་ཡོད་དམ་ཞེས་དྲིས།
ཨི་པི་ལཱ་ཨུ་ཧྲེས་ཧཱ་སང་ལ་ཁྱོད་རི་ལས་ཇི་ལྟར་བབས་པ་དང་། ཁྱོད་ཀྱིས་
དངོས་པོ་ཡ་མཚན་ཅན་གང་རིག་པ་སློབ་དཔོན་རྣམས་ལ་ཤོད་ཅིག་ཅེས་བརྗོད།
ཧཱ་སང་གིས་མེ་དད་ཆོས་པ་བསད་ཚུལ་དང་། ན་གཞོན་སྐྱེ་བོ་བསྐྱབས་ཚུལ།
གཞོན་ནུ་མ་བཟུང་ཚུལ་བཅས་དང་། མཐར་ཆུང་མས་རང་ལ་མགོ་སྐོར་བཏང་ནས་
ཕྲུ་གུ་གཉིས་ཁྲིད་དེ་སོང་ཚུལ་སོགས་རང་ཉིད་ལ་སྡུག་བསྔལ་དང་དཀའ་བ་ཕྲད་
ཚུལ་ལོ་རྒྱུས་སློབ་དཔོན་རྣམས་ལ་ཞིབ་པར་བཤད།
ཧཱ་སང་གི་ལོ་རྒྱུས་ཐོས་པ་དང་སློབ་དཔོན་རྣམས་ཡ་མཚན་དང་སྙིང་རྗེ་བཟོད་
གླགས་མེད་པར་སྐྱེས་ནས་ཨི་པི་ལཱ་ཨུ་ཧྲེར་སྨྲས་པར། བགྲེས་སོང་མཁྱེན། ཨཱ་ལཱ་
ཚད་བཙུགས། ན་གཞོན་འདི་ཤིན་ཏུ་ཉམ་ང་བ་ཞིག་འདུག་ན། ཁྱོད་ཀྱིས་ཅི་ནས་
ཀྱང་ཁོ་ལ་ཆུང་མ་བཙལ་རྙེད་ཐུབ་པའི་རོགས་རམ་བྱེད་དགོས་ཞེས་བརྗོད།
རྒད་པོ་ན་རེ། བྱ་བ་འདི་ནི་ཉེན་ཤིན་ཏུ་ཆེ། རང་གི་ལུས་སྲོག་ལ་མི་གཅེས་
པའི་ན་གཞོན་འདི་ལྟ་བུ་ཁོ་བོས་མཐོང་མྱོང་བ་མ་ཡིན། ཁྱོད་ཅག་གིས་མཁྱེན་གསལ་
ལྟར་ཝ་ཀ་གླིང་ཕྲན་དུ་འགྲོ་བ་ནི་ནམ་མཁར་སྙེགས་པ་ལས་དཀའ་བ་ཡིན། ལུས་
329

༄༅།།མཚན་ཞག་སྟོང་གི་གཏམ་རྒྱུད།
སྲོག་བློས་གཏོང་མ་བྱས་ན་འགྲོ་ཐུབ་པ་མ་ཡིན། དེ་ནི་དམྱལ་བའི་ཕྲང་ལས་ཀྱང་
དོག་པས། ཁོ་བོ་ནི་ཡུལ་དེར་མི་འགྲོ་བ་དང་། ཡུལ་དེའི་དོན་ལ་ཇུས་འཁྲི་མི་བྱེད་
པའི་དམ་བཅའ་བཞག་ཟིན་པ་ཡིན། བདག་ནི་ན་རྒས་རྫི་རྡིབ་ལ་སོང་གཤིས། ཁོ་
ལ་ཡུལ་དེའི་རྒྱལ་པོའི་སྲས་མོ་འཚོལ་བར་འགྲོ་བའི་རོགས་མགོན་སུ་ཡིས་བྱེད་
ཅེས་བརྗོད།
སློབ་དཔོན་ན་རེ། བགྲེས་སོང་མཁྱེན་ནོ༎ ན་གཞོན་འདིས་སྲོག་ཉེན་ལ་ཇི་མི་
སྙམ་པར་ཁྱོད་ཀྱི་སྐུ་ཉེ་ཨབ་ཏུ་རཱུ་ཀུན་དུ་ཧྲེའི་ལམ་ཡིག་ཁུར་ཡོད་པས། ཁྱོད་ཀྱིས་ཁོ་
ལ་རོགས་མགོན་བྱེད་དགོས་ངེས་ཡིན་ཞེས་བརྗོད།
ཧཱ་སང་གིས་པུས་མོ་ས་ལ་བཙུགས་ཏེ་ཨི་པི་ལཱ་ཨུ་ཧྲེའི་ཞབས་ལ་འོ་སྦྱར་ཞིང་།
གོས་ཀྱི་ཐུ་བ་སྤྱི་བོར་བླངས་ཏེ་ངུ་ངག་དིར་དིར་དུ་བགྲེས་སོང་ཁྱེད་ཀྱིས་བདག་ལ་
ཆུང་མ་འཚོལ་བའི་རོགས་མགོན་མཛད་དུ་གསོལ། ཨཱ་ལཱ་ཚད་བཙུགས། ཡུལ་དེར་
སོང་ནས་ཁོ་བོ་སྲོག་དང་བྲལ་ཡང་མི་འགྱོད་ཅེས་བརྗོད།
སློབ་དཔོན་རྣམས་ནི་སྙིང་རྗེས་མི་བཟོད་པར་མཆི་མ་གཏོང་བཞིན་ཨི་པི་ལཱ་
ཨུ་ཧྲེ་ལ། བགྲེས་སོང་སྐུ་མཁྱེན། ཁྱེད་ཀྱིས་སྐུ་ཉེ་ཨབ་ཏུ་རཱ་ཀུན་དུ་ཧྲེའི་ངོ་ཆེན་ལ་
གཟིགས་ཏེ་དགེ་བའི་ལས་འདི་སྒྲུབ་པར་མཛོད།
རྒད་པོ་ན་རེ། ས་ཚོད་གནམ་ཚོད་མི་ལོན་པའི་ན་གཞོན་འདི་འདྲ་ཡ་ང་བ་
ཨང༌། ང་ཚོས་ཁོ་ལ་རོགས་མགོན་གང་ཐུབ་བྱེད་དགོས་ཞེས་བརྗོད།
ཨི་པི་ལཱ་ཨུ་ཧྲེའི་གཏམ་དེ་ཐོས་པ་དང་ཧཱ་སང་ཡིད་ཤིན་ཏུ་དགའ་བར་གྱུར་
ནས་ཁོང་གི་ཕྱག་ཏུ་འོ་སྦྱར་བ་དང་། དེ་མུར་སློབ་དཔོན་རྣམས་ཀྱི་ཕྱག་ཏུ་ཡང་འོ་
སྦྱར་ཏེ་ཁོང་རྣམས་ལ་ཐུགས་རྗེ་ཆེ་ཞུས་པ་མ་ཟད། རང་གི་འདོད་དོན་འགྲུབ་པའི་
རོགས་མགོན་སྐྱབས་འཇུག་ཞུས། ཨི་པི་ལཱ་ཨུ་ཧྲེས་སྣག་སྨྱུག་བླངས་ནས་ཕྲིན་ཡིག་
330

ཡུལ་པཱ་ཟོ་རྭའི་དངུལ་མགར་ཧཱ་སང་གི་གཏམ་རྒྱུད།
བྲིས་རྗེས་རྒྱ་བཅད་ཀྱིས་ཧཱ་སང་ལ་སྤྲད་པ་དང་། ཡང་ཨ་ག་རུ་དང་མེ་རྡོ་བླུགས་
པའི་ཁུག་མ་ཞིག་ཀྱང་སྤྲད་དེ་སྨྲས་པར། ཁྱོད་ཁུག་མ་འདིར་བདག་ཚགས་ལེགས་
པར་གྱིས། གལ་ཏེ་ཁྱོད་ལ་འཇིགས་པ་འདྲ་ཕྲད་ཚེ་འདི་ནང་གི་ཨ་ག་རུ་ཕྲན་བུ་མེ་
ལ་བདུག་ནས་ཁོ་བོ་འབོད་པར་བྱས་ཚེ་བདག་གིས་འཕྲལ་དུ་ཁྱོད་སྐྱོབས་པར་ཡོང་
ངོ་ཞེས་བརྗོད་མཚམས་མཁའ་ལ་རྒྱུ་བའི་བཙན་རྒོད་ཅིག་བོས་ནས་ཁྱོད་ཀྱི་མིང་ལ་
ཅི་ཟེར་ཞེས་བརྗོད།
བཙན་རྒོད་ན་རེ། བྲན་པོ་བདག་ལ་ཏེ་ཧཱ་ཉི་ཧྲུ་ཨི་པན་ཧྥུ་ཀ་ཐུ་ཧྲེ་ཟེར།
རྒད་པོ་ཨི་པི་ལཱ་ཨུ་ཧྲེས་ཁྱོད་རྣ་བ་འདིར་སྐྱོངས་ཤོག་ཅེས་བརྗོད་པ་དང་བཙན་
རྒོད་དེས་རྣ་བ་བསྐྱངས་པ་ན་ཨི་པི་ལཱ་ཨུ་ཧྲེས་བཙན་རྒོད་ཀྱི་རྣ་བར་ཁ་སྦྱར་ཏེ་
གཏམ་ཤབ་ཤུབ་འགའ་བཤད་པ་དང་བཙན་རྒོད་ཀྱིས་མགོ་བོ་ལྕོག་ལྕོག་བྱས། དེ་
མུར་རྒད་པོས་ཧཱ་སང་ལ་ཁྱོད་ཏེ་ཧཱ་ཉི་ཧྲུའི་གཉའ་ལ་བཞོན་ནས་སོང༌། ཁོས་ཁྱོད་
ཁུར་ནས་ནམ་མཁར་འཕུར་འགྲོ། མཁའ་དབྱིངས་སུ་གནམ་ལྷས་བསྟོད་པ་བྱེད་པ་
ཐོས་སྐབས་ཁྱོད་ཀྱིས་དེ་ལ་གཏམ་ལན་བྱེད་རུང་བ་མ་ཡིན། གལ་ཏེ་གཏམ་ལན་
བྱས་ཚེ་ཁྱོད་གཉིས་ཀ་འཕུང་བ་ཡིན་ཞེས་མངག་བྱ་བྱས།
ཧཱ་སང་ན་རེ། ལགས་སོ། ། བདག་གིས་སྨྲ་བ་བཅད་ནས་འགྲོ།
ཡང་རྒད་པོས་ད་ཐེངས་བཙན་རྒོད་འདིས་ཁྱོད་ཁུར་ནས་ཉིན་གཅིག་འཕུར་
འགྲོ་བ་ཡིན། ཕྱི་ཉིན་ཐོ་རེངས་ཀྱི་དུས་སུ་ཁྱོད་གནས་གཙང་མ་ཤེལ་ལྟར་འདྲ་བའི་
ཡུལ་ཞིག་ཏུ་སླེབས། དེ་ནས་ཁྱོད་གཅིག་པུར་ཉིན་ཞག་བཅུ་ཕྲག་གཅིག་བསྐྱོད་
ན་གྲོང་ཁྱེར་ཆེན་པོ་ཞིག་གི་སྒོ་འགྲམ་དུ་སླེབས། ཁྱོད་གྲོང་ཁྱེར་དུ་ཞུགས་ནས་རྒྱལ་
པོ་འཚོལ་དུ་སོང༌། རྒྱལ་པོ་མཇལ་བ་དང་མཇལ་ཕྱག་ཞུས་ནས་ཕྲིན་ཡིག་འདི་རྒྱལ་
པོར་ཕུལ། དེ་ནས་ཕྱིས་སུ་ཁྱོད་ཀྱིས་རྒྱལ་པོ་དེས་གང་གསུངས་པ་བཞིན་གྱིས་ཞེས་
331

༄༅།།མཚན་ཞག་སྟོང་གི་གཏམ་རྒྱུད།
མངག་བྱ་བྱས།
ཧཱ་སང་གིས། ལགས་སོ།༎ བཀའ་བཞིན་དུ་ཞུའོ་ཞེས་བརྗོད།
སློབ་དཔོན་རྣམས་ཀྱིས་ཧཱ་སང་གི་འདོད་དོན་འགྲུབ་པའི་སྨོན་པ་བྱས་རྗེས་ཏེ་
ཧཱ་ཉི་ཧྲུར་མངག་གདམས་ལེགས་པར་བྱས། དེ་ནས་ཧཱ་སང་བཙན་རྒོད་ལ་བཞོན་
ཏེ་མཁའ་ལ་ཕུར་ནས་ཉིན་ཞག་གཅིག་བསྐྱོད་པའི་ཚེ་ན་ཕྱོགས་ཀུན་ནས་གནམ་ལྷས་
བསྟོད་པའི་སྒྲ་ཐོས། ཕྱི་ཉིན་ཐོ་རེངས་མཚམས་སུ་གནས་གཙང་མ་ཤེལ་ལྟར་འདྲ་
བའི་ཡུལ་ཞིག་ཏུ་སླེབས་པ་ན། ཏེ་ཧཱ་ཉིན་ཧྲུས་ཧཱ་སང་ས་དེར་ཕབ་ནས་ཕྱིར་ལོག
ཡུལ་དེར་སླེབས་པ་དང་ཧཱ་སང་གི་ཡིད་ལ་ད་ནི་རང་ཉིད་གཅིག་པུར་སོང་
བས། བློ་རིག་བསྒྲིམས་ཏེ་བགྲེས་སོང་ཨི་པི་ལཱ་ཨུ་ཧྲེའི་ངག་བཀོད་ལྟར་ཉིན་ཞག་
བཅུ་ཕྲག་གཅིག་རིང་ངལ་བ་ཁྱད་དུ་བསད་དེ་བསྐྱོད་བསྐྱོད་པའི་མཐར་གྲོང་ཁྱེར་
ཆེན་པོ་ཞིག་ཏུ་སླེབས། ཁོས་གྲོང་ཁྱེར་ནང་ཞུགས་ནས་རྒྱལ་པོའི་ཕོ་བྲང་རྩད་གཅོད་
པ་དང་ཡུལ་གྱི་གནས་ཚུལ་དྲིས་པ་ན། ཡུལ་དེ་ནི་ཁ་བུར་ཞེས་པའི་རྒྱལ་ཁབ་དང་
རྒྱལ་པོའི་མཚན་ལ་ཧུ་སུ་ཉི་ཟེར་བ། རྒྱལ་པོ་དེར་དཔུང་གི་ཚོགས་ཤིན་ཏུ་མང་པོ་
རྒྱལ་ཡོངས་ཀྱི་ས་ཕྱོགས་ཀུན་ཏུ་ཁྱབ་ནས་ཡོད་པ་རྟོགས། ཁོས་རྒྱལ་པོའི་མཇལ་ཞུར་
བསྐྱོད་ཆོག་པའི་གནང་བ་ཞུས་སྩལ་བྱུང་རྗེས་རྒྱལ་པོའི་དྲུང་དུ་སོང་ནས་ས་ཐོག་ཏུ་
འོ་སྦྱོར་བའི་གུས་ཕྱག་ཕུལ། རྒྱལ་པོ་དེ་ནི་བརྗིད་ཉམས་ལྷག་པར་ཆེ། རྒྱལ་པོས་ཁོ་
ལ་ཁྱོད་འདིར་ཡོང་དོན་ཅི་ཡིན་ཞེས་དྲིས།
ཧཱ་སང་གིས་ཨམ་ཕྲག་ནས་ཕྲིན་ཡིག་བཏོན་ཏེ་རྒྱལ་པོར་ཕུལ་བ་ན། རྒྱལ་པོས་
ཕྲིན་ཡིག་གཟིགས་བཞིན་དབུ་ལྕོག་ལྕོག་མཛད་དེ་སྐུ་བཅར་ཞིག་ལ་ཧཱ་སང་མགྲོན་
ཁང་དུ་སྐྱེལ་དགོས་པའི་ངག་བཀོད་བྱས།
སྐུ་བཅར་དེས་རྒྱལ་པོའི་བཀའ་བཞིན་ཧཱ་སང་མགྲོན་ཁང་དུ་ཁྲིད་ཐོག་མགྲོན་
332

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གྱི་མཆོག་ཏུ་བཀུར་ནས་རོ་བཅུད་ལྡན་པའི་ཟས་སྣ་ཕུན་སུམ་ཚོགས་པའི་སྣེ་ལེན་
མགྲོན་སྐྱོང་གཟབ་ཅིང་རྒྱས་པ་བྱས་ཤིང་། སྙན་པའི་གཏམ་དང་འཇམ་པའི་ཚིག་
གིས་འཕྲོས་གཏམ་དང་སེམས་གསོ་བྱེད་པ་དང་ཕྱོགས་མཚུངས་ཡོང་དོན་དྲིས། ཧཱ་
སང་གིས་རང་ཐོག་ཏུ་བྱུང་བའི་ཆག་སྒོ་རྣམས་སྐུ་བཅར་ལ་བཤད་ནས་མགྲོན་ཁང་
དུ་ཉིན་གསུམ་བསྡད། ཉིན་བཞི་པར་སྐུ་བཅར་གྱིས་ཁོ་རྒྱལ་པོའི་དྲུང་དུ་ཁྲིད། རྒྱལ་
པོས་ཁོ་ལ་ཧཱ་སང༌། ཁྱོད་བགྲེས་སོང་ཨི་པི་ལཱ་ཨུ་ཧྲེའི་ཕྲིན་ཏུ་བཤད་པ་ལྟར་བདག་
གི་རྒྱལ་ཁབ་ཏུ་ཡོང་ནས་ཝ་ཀ་གླིང་ཕྲན་དུ་འགྲོ་དགོས་པ་ཡིན་ནམ། བདག་གིས་
ཉིན་ཤས་ནང་ཁྱོད་ཡུལ་དེར་སྐྱེལ་རྒྱུ་ཡིན། འོན་ཀྱང་ཡུལ་དེར་བགྲོད་པའི་ལམ་
བདེ་མོ་མེད། དེར་བརླན་གྱི་དྲི་མ་དང་བྲལ་བའི་མྱ་ངམ་གྱི་ཐང་སྐམ་པོ་བརྒྱུད་དེ་
འགྲོ་དགོས་ཤིང་། དེ་རྒྱུད་དུ་དཀའ་བ་དང་འཇིགས་པ་ཤིན་ཏུ་ཆེ་མོད། འོན་ཀྱང་
ཁྱོད་བློ་གཡེང་མི་དགོས། ཁོ་བོས་ཁྱོད་ཀྱི་འདོད་དོན་འགྲུབ་པའི་ཐབས་བྱེད། བུ་
ཁྱོད་གོ་བར་གྱིས་ཤིག ཏཱ་ཡེ་ལཱ་མུ་བའི་དཔུང་ཚོགས་སྟོབས་པོ་ཆེས་ཝ་ཀ་གླིང་ཕྲན་
དུ་དཔུང་འཇུག་བྱས་ཀྱང་གླགས་མ་རྙེད། བགྲེས་སོང་ཨི་པི་ལཱ་ཨུ་ཧྲེའི་ངོ་ཆེན་ལ་
བལྟས་ནས་ཁོ་བོས་ཁྱོད་ཆུ་ལེན་བན་སྟོང་དུ་མ་སོང་བའི་རོགས་མགོན་ཅི་ནས་ཀྱང་
བྱེད། རིང་མིན་ཝ་ཀ་གླིང་ཕྲན་གྱི་གྲུ་གཟིངས་འདིར་ཡོང་བ་རེད་ན། སྐབས་དེར་
ཁོ་བོས་གྲུ་དཔོན་ལ་ཁྱོད་ཝ་ཀ་གླིང་ཕྲན་དུ་ཁྲིད་རྒྱུའི་མངག་བྱ་ནན་ཏན་བྱེད་རྒྱུ་མ་
ཟད། ལམ་བར་དུ་ཁྱོད་ལ་སྲུང་སྐྱོབ་གང་ལེགས་བྱེད་དགོས་པའི་མངག་གདམས་
བྱེད། ལམ་བར་དུ་ཁྱོད་ལ་གནས་ཚུལ་འདྲི་མི་བྱུང་ན། ཁྱོད་ཁ་བུར་གྱི་རྒྱལ་པོ་ཧུ་
སུ་ཉིའི་གོ་མག་ཡིན་ཞེས་བརྗོད། གྲུ་གཟིངས་ཝ་ཀ་གླིང་ཕྲན་དུ་སླེབས་ཚེ། ཁྱོད་ཀྱིས་
གྲུ་དཔོན་གྱི་ངག་བཀོད་གང་བྱས་ལ་ཉོན། སྐམ་སའི་ཐོག་སླེབས་པ་ན་དེ་གར་རྐུབ་
སྟེགས་རིང་མོ་དུ་མ་ཡོད་པ་ཁྱོད་རྐུབ་སྟེགས་གང་རུང་ཞིག་གི་འོག་ཏུ་ཡིབ་ནས་སྡོད།
333

༄༅།།མཚན་ཞག་སྟོང་གི་གཏམ་རྒྱུད།
མུན་རུབ་མཚམས་སུ་བུད་མེད་ཀྱི་དཔུང་རུ་ཞིག་དེར་ཡོང་ནས་རྐུབ་སྟེགས་དེ་དག་
ཐོག་སྡོད་པ་ཡིན། སྐབས་དེར་ཁྱོད་ཀྱིས་ཁྱོད་རང་ཡིབ་སྡོད་བྱེད་པའི་རྐུབ་སྟེགས་
ཐོག་སྡོད་པའི་བུད་མེད་དམག་དེའི་གོས་ནས་འཐེན་ཏེ་ཁྱོད་ལ་རོགས་རམ་བྱེད་རྒྱུའི་
རེ་བ་འདོན། མོས་ཁྱོད་ལ་རོགས་རམ་བྱེད་འདོད་ན་ཁྱོད་ལ་རང་གི་ཆུང་མ་རྙེད་
ནས་འདོད་དོན་འགྲུབ་པ་ཡིན། གལ་ཏེ་མོས་ཁྱོད་ལ་རོགས་རམ་མ་བྱས་ན། ཁྱོད་
རེ་བ་ཟད་པ་ཡིན་ལ། །ཁྱོད་སྲོག་མགོ་ཐོན་པ་དཀའ། དེ་ནི་སྲོག་ཉེན་ལ་མི་འཛེམས་
པར་ལས་དགོས་པའི་བྱ་བ་ཞིག་རེད་ན། དོན་མ་འགྲུབ་ན་འཆི་རྒྱུ་ལས་མ་འདས།
བུ་ཁྱོད་གོ་བར་གྱིས་ཤིག གལ་ཏེ་ཨཱ་ལཱ་ཐུགས་རྗེ་ཅན་གྱི་མགོན་དང་དཔུང་གཉེན་
མེད་ན་ཁྱོད་འདིར་སླེབས་མི་ཐུབ། བདག་གིས་སྒྲུབ་ཐུབ་པའི་བྱ་བ་འདི་ཙམ་ལས་
ཁྱོད་ལ་གཞན་གྱི་རོགས་རམ་བྱེད་མི་ཐུབ་ཅེས་བརྗོད།
རྒྱལ་པོའི་མངགས་གཏམ་ཐོས་པ་དང་ཧཱ་སང་གི་ཡིད་ལ་སྐྱོ་བ་ཚད་མེད་བྱུང་
བས་ངུ་བཞིན་དུ་སྐྱོ་གླུ་འདི་ལྟར་བླངས།
གཞན་ལ་དཀྲི་ཐབས་མེད་པའི་ལས་སྐལ་འདི། །
མ་འགྱངས་ཁོ་བོས་འཕྲལ་དུ་སྒྲུབ་པ་ཡིན། །
གོ་སྐབས་ཤོར་ན་སྲོག་དང་བྲལ་བའི་ཉེན། །
འཇིགས་རུང་ནགས་ཀྱི་ཤྭ་ན་ཕྲད་པའི་ཚེ། །
དུས་ཀྱི་སྐལ་བ་ལྷུག་པར་བྱུང་གྱུར་ན། །
་ལས་རྒྱལ་བའི་ཐབས་ནི་བདག་གིས་འདོན། །
སྐྱོ་གླུ་བླངས་ཟིན་པ་དང་ཧཱ་སང་གིས་རྒྱལ་པོར་ས་ཐོག་ཏུ་འོ་སྦྱོར་བའི་གུས་ཕྱག་
ཕུལ་ཏེ། ཀྱེ། རྒྱལ་པོ་ཆེན་པོ་མཁྱེན། གྲུ་གཟིངས་དེ་དུས་ཇི་ཙམ་སྒུག་དགོས་པ་ཡིན་
ཞེས་བརྗོད།
334

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རྒྱལ་པོ་ན་རེ། དུས་ཡུན་ཟླ་གཅིག་ཙམ་སྒུག་དགོས་པ་ཡིན། གྲུ་གཟིངས་
འདིར་སླེབས་རྗེས་ཁོང་རྣམས་འདི་གར་ཚོང་བརྒྱབ་ནས་ཟླ་གཉིས་ཙམ་སྡོད་པ་རེད་
ན། ཁྱོད་ཟླ་དྲུག་ཙམ་སྒུག་སྡོད་བྱེད་དགོས་པ་ཡིན་ཞེས་གསུངས་མཚམས་ཧཱ་སང་
མགྲོན་ཁང་དུ་ངལ་གསོས་ནས་སྡོད་དགོས་པ་དང༌། སྐུ་བཅར་ལ་ཧཱ་སང་གི་ཟས་
གོས་གནས་མལ་ཐམས་ཅད་རྒྱལ་པོའི་བབ་དང་མཚུངས་པའི་སྣེ་ལེན་མགྲོན་སྐྱོང་
གང་ལེགས་བྱེད་དགོས་པའི་ངག་བཀོད་མཛད། ཧཱ་སང་མགྲོན་ཁང་དུ་ཟླ་གཅིག་
ཙམ་སྒུག་སྡོད་བྱས་རྗེས་གྲུ་གཟིངས་འབྱོར། རྒྱལ་པོས་ཧཱ་སང་མཉམ་ཁྲིད་ཀྱིས་གྲུ་
གཟིངས་ཐོག་ལྟ་བར་བསྐྱོད་པ་ན། གྲུ་ནང་དུ་འགྲུལ་ཚོགས་གྲོག་མའི་ཁྱུ་ལྟར་མཆིས།
གྲུ་གཟིངས་དེ་ནི་མཚོ་ཐོག་ཏུ་བཀག་ནས་ཡོད་པ་དེ་ནང་གི་དངོས་ཟོག་རྣམས་གྲུ་
གཟིངས་ཆུང་ངུ་མང་པོས་འདྲེན་བཞིན་དུ་མཆིས། ཧཱ་སང་ནི་གྲུ་ནང་གི་ཚོང་ཟོག་
རྣམས་བཙོངས་མ་ཟིན་བར་བསྒུགས་ནས་བསྡད། དེ་ནས་གྲུ་གཟིངས་ཐོན་ཁའི་ཉིན་
གསུམ་གྱི་གོང་དུ་རྒྱལ་པོས་ཧཱ་སང་ཕོ་བྲང་དུ་བོས་ནས་ལམ་ཆས་དང་གསོལ་རས་
སྤམ་མཐོ་བ་བསྩལ། དེ་ནས་གྲུ་དཔོན་བོས་ཏེ་ཁྱོད་ན་གཞོན་འདི་ཁྲིད་ནས་སོང་།
དེ་སྐོར་གཞན་ལ་མ་ཤོད། ཝ་ཀ་གླིང་ཕྲན་དུ་སླེབས་ཚེ་ཁོ་གཅིག་པུར་གཏོང་ལ་ཚུར་
ལམ་ཁྲིད་ཡོང་མི་དགོས་ཞེས་མངག་བྱ་བྱས།
གྲུ་དཔོན་གྱིས་རྒྱལ་པོའི་བཀའ་བཞིན་ཞུའོ་ཞེས་བརྗོད་ནས་ཁས་མེ་ལྟར་བླངས།
མཐར་རྒྱལ་པོས་ཧཱ་སང་ལ་ཁྱོད་ཀྱི་གནས་ཚུལ་གྲུ་ནང་གི་སྐྱེ་བོ་སུ་ལའང་མ་
ཤོད་ལ། ཁྱོད་ཀྱི་ལོ་རྒྱུས་ཁོ་ཅག་ལ་ཤེས་སུ་འཇུག་མི་རུང་། ཁ་ཐལ་ཚིག་ཐལ་སོང་
ན་ཁྱོད་ལ་ཆག་སྒོ་ཡོང་ཞེས་མངག་བྱ་ནན་པོ་བྱས།
ཧཱ་སང་གིས་རྒྱལ་པོའི་བཀའ་བཞིན་ཞུ་ཞེས་བརྗོད་མཚམས་རྒྱལ་པོ་སྐུ་ཚེ་ཁྲི་
ཕྲག་བརྟན་པ་དང་། སྐུ་བསོད་དབང་རླུང་དར་བའི་སྨོན་པ་བྱས།
335

༄༅།།མཚན་ཞག་སྟོང་གི་གཏམ་རྒྱུད།
རྒྱལ་པོས་ཁོ་ལ་ཐུགས་རྗེ་ཆེ་གསུངས་པ་དང་འབྲེལ་ཁོ་ལམ་བར་དུ་གེགས་མེད་
བདེ་འབྱོར་ཐུབ་པའི་སྨོན་པ་མཛད་རྗེས་སླར་ཡང་གྲུ་དཔོན་ལ་མངག་བྱ་ནན་ཏན་
བྱས། གྲུ་དཔོན་གྱིས་ཁས་ལེན་ལེགས་པར་བྱས་རྗེས་ཧཱ་སང་ཤིང་གི་སྒྲོམ་བུ་ཞིག་ཏུ་
བཅུག་སྟེ་གྲུ་ཆུང་དུ་བླུགས་ནས་མི་རྣམས་དངོས་ཟོག་འདྲེན་སྐྱེལ་གྱི་ལས་སུ་གཡེངས་
པའི་སྐབས་གྲུ་ཆེན་ནང་དབོར།
གྲུ་གཟིངས་དེ་ཉིན་ཞག་བཅུ་ཕྲག་གཅིག་རིང་མཚོ་ཐོག་ཏུ་བདེ་བགྲོད་ཀྱིས་
ཉིན་བཅུ་གཅིག་ཉིན་མོར་གྲུ་གཟིངས་སྐམ་སར་གཏུགས་ནས་གྲུ་དཔོན་གྱིས་ཧཱ་
སང་སྐམ་སར་བསྐྱལ། སྐམ་སའི་ཐོག་རྐུབ་སྟེགས་མང་པོ་བསྒྲིགས་ནས་ཡོད་པས།
ཧཱ་སང་རྐུབ་སྟེགས་ཤིག་གི་འོག་ཏུ་ཡིབ་སྡོད་བྱས། མུན་རུབ་པ་དང་ལུས་ལ་གོ་ཆ་
གྱོན་ཞིང༌། ལག་ཏུ་རལ་གྲི་ཐོགས་པའི་བུད་མེད་ཀྱི་དཔུང་རྔམ་པོ་ཆེ་ཞིག་མཚོ་ཁར་
སླེབས། དེ་དག་གིས་མཚོ་ཁར་འབྱོར་བའི་དངོས་ཟོག་རྣམས་ལ་ཞིབ་བཤེར་ནན་པོ་
བྱས་རྗེས་ཐམས་ཅད་རྐུབ་སྟེགས་ཐོག་བསྡད་ནས་ངལ་གསོ་བར་བྱེད། ཧཱ་སང་གིས་
རང་ཉིད་ཡིབ་སྡོད་བྱེད་པའི་རྐུབ་སྟེགས་ཐོག་གི་བུད་མེད་དེའི་གོས་ཀྱི་ཐུ་བ་རང་གི་
སྤྱི་བོར་བླངས་ཏེ་ངུ་ངག་ལྡིར་ལྡིར་དུ་མོ་ཡི་རྐང་པར་འོ་སྦྱར། བུད་མེད་དེ་འདྲོགས་
ནས་རྔམ་སྟབས་ཀྱིས་ཁྱོད་སུ་ཡིན་ནམ། ཡར་དོན་མ་ཡོང་ན་གསོད་ཀྱི་ཡིན་ནོ་ཞེས་
བརྗོད།
ཧཱ་སང་རྐུབ་སྟེགས་འོག་ནས་ཡར་ལངས་ཏེ་བུད་མེད་དེའི་ལག་ཏུ་འོ་སྦྱོར་
བཞིན་དུ་སྨྲས་པར། བདག་གི་མགོན་མཁྱེན། ཡུལ་ཕྱོགས་གཞན་ནས་འདིར་ར
གི་ཆུང་མ་འཚོལ་དུ་ཡོང་བའི་མགོན་མེད་ཉམ་ཐག་སྐྱེ་བོ་བདག་ལ་ཁྱེད་ཀྱིས་མགོན་
སྐྱབས་མཛོད། ཨཱ་ལཱ་ཐུགས་རྗེ་ཅན་གྱིས་ཁྱོད་ལ་ཡར་འདྲེན་གནང་སྲིད། གལ་ཏེ་
ཁྱེད་ཀྱིས་བདག་ལ་རོགས་མགོན་མ་མཛད་ན། ཁྱེད་ཀྱིས་བདག་གི་གསང་བ་མ་
336

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བརྟོལ་ཞེས་མཐེ་བོང་གཉིས་གནམ་ལ་བསྒྲེངས་ནས་ཞུ་བ་འཐེན།
ཧཱ་སང་གིས་དམག་མོ་དེར་ཞུ་བ་འཐེན་པའི་གཏམ་རྣམས་འགྲམ་དུ་ཡོད་པའི་
ཚོང་པ་ཞིག་གིས་ཐོས། ཚོང་པའི་ཡིད་ལ་ན་གཞོན་འདི་སྲོག་ཉེན་ལ་མི་འཛེམས་
པར་འདིར་ཡོང་བ་ནི་རྒྱུ་མཚན་གལ་པོ་ཆེ་ཞིག་ཡོད་པར་ངེས་སོ་སྙམ་ནས་སྙིང་རྗེས་
མི་བཟོད་པར་ཁོའི་འགྲམ་དུ་སོང་ནས་བུ་ཁྱོད་ཡིད་རྣལ་དུ་ཕབ་ནས་མུ་མཐུད་རྐུབ་
སྟེགས་འོག་ཡིབ་ནས་ཕྱི་ཉིན་ཨཱ་ལཱའི་ཐུགས་རྗེ་གང་གནང་བསྒུགས་སྡོད་ཅེས་བརྗོད།
གཏམ་བརྗོད་ཟིན་པ་དང་ཚོང་པ་དེ་རྟབ་རྟབ་པོར་རང་གནས་སུ་བཞུད། ཧཱ་
མང་ནི་སྔར་བཞིན་རྐུབ་སྟེགས་འོག་ཏུ་ཡིབ་སྟེ་བསྡད། དེ་རྗེས་དམག་མོ་རྣམས་ཨ་
ག་རུ་དང་འབྲུག་མཆིལ་བསྲེས་པའི་ལ་སྒྲོན་སྤར་ནས་མཚན་མོའི་མེལ་ཚེ་བྱས་ཏེ་
བསྡད་ཅིང་། ཕྱི་ཉིན་ཞོགས་པ་རང་གནས་སུ་བཞུད་པ་ན་ཚོང་པ་རྣམས་ཉིན་གང་
ཚོང་ཟོག་འདྲེན་སྐྱེལ་གྱི་ལས་སུ་བྲེལ། ཧཱ་སང་རྐུབ་སྟེགས་འོག་ཏུ་ཡིབ་ནས་ད་ནི་
རང་གི་འདོད་དོན་འགྲུབ་པ་ཁག་སོང་སྙམ་སྟེ་ཡིད་མུག་ནས་ངུ་བཞིན་དུ་སྡོད་པའི་
ཚེ། ཁ་ཉིན་དགོང་མོ་རང་ལ་གདུང་སེམས་འཆང་མཁན་ཚོང་པ་དེས་གོ་ཁྲབ་ཆ་
ཚང་དང་། རལ་གྲི། གསེར་རྩི་བྱུགས་པའི་སྐ་རག་གཅིག མདུང་མོ་གཅིག་བཅས་
ཁུར་ནས་ཁོའི་འགྲམ་དུ་བཞག་སྟེ་གསང་སྟབས་ཀྱིས་ཕྱིར་ལོག ཁོས་ཞིབ་མོའི་བློ་
ཡིས་དཔྱད་པའི་ཚེ། འདི་ནི་ཚོང་པས་བདག་ལ་དྲག་ཆས་སྤྲོས་དགོས་པའི་བརྡ་
བཏང་བ་ཡིན་ངེས་སྙམ་ནས་དེ་མར་རྐུབ་སྟེགས་འོག་ནས་དོན་ཏེ་གོ་ཁྲབ་གྱོན་ཞིང་།
སྐ་རགས་བཅིངས། རལ་གྲི་ཐོགས་ཤིང༌། མདུང་མོ་ལག་ཏུ་བཟུང་སྟེ་བློ་འཁྱོག་པོའི་
ངང་རྐུབ་སྟེགས་ཐོག་བསྡད་རྗེས་ངག་ནས་ཨཱ་ལཱ་མཁྱེན་ནོ་ཞེས་བར་མེད་བཟླས།
ཧཱ་སང་གི་ཡིད་ལ་མི་བཟོད་པའི་འཇིགས་དངངས་དྲག་པོ་བྱུང་བའི་་སྐབས་
དེར་གློ་བུར་དུ་རྒྱང་ཕྱོགས་ནས་དཔལ་འབར་དང་སྒྲོན་མེའི་འོད་ལམ་ལམ་འཚེར་
337

༄༅།།མཚན་ཞག་སྟོང་གི་གཏམ་རྒྱུད།
ཞིང་། ས་གཞི་ཐམས་ཅད་ཉིན་མོའི་སྣང་བ་ལྟར་གསལ་བ་ན་དེ་མུར་བུད་མེད་ཀྱི་
དཔུང་ཚོགས་དེ་མཚོ་འགྲམ་དུ་འབྱོར། ཁོས་བུད་མེད་ཀྱི་དཔུང་ཚོགས་དེའི་ནང་
འདྲེས་ཞུགས་ཀྱིས་རང་ཉིད་ཀྱང་དམག་མོ་ཡིན་ཁུལ་གྱིས་དེ་རྣམས་དང་མཉམ་
དུ་མཚན་མོའི་མེལ་ཚེ་བྱས། ཐོ་རེངས་མཚམས་སུ་དམག་མོ་རྣམས་ཕྱིར་ལོག་འགྲོ་
བའི་ཚེ་ཁོས་ཀྱང་དེ་རྣམས་དང་འདྲེས་ཏེ་མཉམ་དུ་དཔུང་སྒར་དུ་སོང་ནས་དམག་
གུར་ཞིག་གི་ནང་དུ་འཛུལ་བ་ན། གུར་དེའི་བདག་པོ་དམག་མོ་ཞིག་ཡོད་པ་དེ་ནི་
ཁ་ཉིན་ནུབ་མོ་རང་གིས་ཞུ་བ་འཐེན་སའི་དམག་མོ་དེ་ཡིན་པ་ངོ་ཤེས། དམག་མོ་
སྡོད་གུར་དུ་ཞུགས་ནས་ལུས་ཀྱི་གོ་ཆ་རྣམས་ཕུད། ཞིབ་པར་ལྟ་བའི་ཚེ། མོ་ནི་མགོ་
སྐྱེས་དཀར་བའི་རྒན་མོ་ངོ་གདོང་འབྲུམ་རྗེས་ཀྱིས་ཁེངས་ཤིང༌། མིག་འབྲས་སྔོ་བ།
གདོང་པར་གཉེར་མས་ཁེངས་པ།པ། རྣ་ཆེ་ཞིང་མིག་སྤུ་བྱིལ་བ། སོ་བུད་པ། ཁ་ལུད་
སྣ་ལུད་འཛར་བ། བལྟས་ན་གཡོ་སྒྱུ་ཆེ་ཞིང་། མདོག་ངན་པ། སྡིག་སྦྲུལ་གདུག་པ་
ཅན་དང་གཉིས་སུ་མ་མཆིས་པའི་རྒན་མོ་འཇིགས་སུ་རུང་བ་ཞིག་མཆིས། རྒན་མོ་
དེས་ཧཱ་སང་མཐོང་བ་ན་ཡ་མཚན་ཆེན་པོས། ཁྱོད་འདིར་ཇི་ལྟར་བྱས་ནས་ཡོང་བ་
ཡིན་ནམ། ཁྱོད་གྲུ་གཟིངས་གང་ཞིག་གིས་བསྐྱལ་ལམ། ཁྱོད་ཀྱི་ཚེ་སྲོག་ལ་འཇིགས་
པ་མི་ཕྲད་པ་ཅི་ཡིན་ནམ་ཞེས་དྲིས།
ཧཱ་སང་གིས་རྒན་མོའི་རྐང་པར་དཔྲལ་པ་བཏུགས་ནས་ངུ་བཞིན་སྐྱོ་གླུ་འདི་
ལྟར་བླངས།
ལས་ཀྱིས་བཅད་པའི་འཛོམས་པའི་དུས་ཤར་ན།།
ཡུན་རིང་བྲལ་ནས་སླར་འཛོམས་སྐལ་བཟང་ཐོབ།
རིང་ནས་དྲན་པའི་མཛའ་བཤེས་མཇལ་བའི་དུས། །
ཡིད་ཀྱི་སྡུག་བསྔལ་ཐམས་ཅད་ཞི་གྱུར་ནས།
338

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བརྩེ་དུང་སེམས་ཀྱི་དགའ་བ་རབ་ཏུ་འཕེལ། །
ཉི་རུ་གཙང་པོ་ཁོ་བོའི་མིག་ཆུ་ལྟར།
བར་མེད་བཞུར་ན་ས་སྐམ་ལུས་མི་སྲིད། །
གཙང་ཆུ་རྒྱས་ནས་ཆུ་སྨྱོན་ཐོན་གྱུར་ན། །
ཨ་རབ་ཨེ་ཅིབ་ཨི་རག་སུད་རི་ཡ།།
ཡུལ་ལུང་ཐམས་ཅད་ཆུ་ཡིས་འཇིག་པ་ཡིན།།
བརྩེ་བ་སྙིང་གི་ཟེའུ་འབྲུ་བདག་ལ་གསོན། །
འདི་ནི་ངེད་གཉིས་བྲལ་བའི་རྐྱེན་དུ་མཆིས། །
མ་གཡེང་ཁོ་བོ་སྙིང་རྗེའི་ཡུལ་དུ་དགོངས། །
མཉམ་འཛོམ་ཞལ་མཇལ་ཡོང་བའི་སྐལ་བ་སྩོལ། །
ཧཱ་སང་གིས་སྐྱོ་གླུ་བླངས་ཟིན་པ་དང་རྒན་མོའི་གོས་ཀྱི་ཐུ་བ་སྤྱི་བོར་བླངས་ཏེ་
ངུ་ཅོ་ལྡིར་ལྡིར་དུ་རང་ལ་རོགས་མགོན་བྱེད་དགོས་པའི་ཞུ་བ་ནན་གྱིས་འཐེན། རྒན་
མོས་ཧཱ་སང་ནི་མི་བཟོད་པའི་སྡུག་བསྔལ་གྱི་ཁུར་ལྕིས་མནན་པའི་ཚུལ་དེ་མཐོང་བ་
ན། སྙིང་རྗེའི་བློ་ཤར་ཏེ་ཁོ་ལ་རོགས་རམ་བྱེད་རྒྱུའི་ཁས་བླངས་པ་དང་ཆབས་ཅིག་
ཏུ་ཁྱོད་སྐྲག་མི་དགོས་ཞེས་བརྗོད་ནས་ཁོའི་གནས་ཚུལ་དྲིས། ཧཱ་སང་གིས་རང་གི་
ལོ་རྒྱུས་དང༌། རང་ཐོག་ཏུ་བྱུང་བའི་བྱུར་ཆག་རྐྱེན་ངན་རྣམས་ཞིབ་ཅིང་ཕྲ་བ་ཞིག་
བཤད། གཏམ་དེ་ཐོས་པ་དང་རྒན་མོ་དེ་ཤིན་ཏུ་ཡ་མཚན་པར་གྱུར་ནས་སྨྲས་པར།
ཁྱོད་སྡུག་བསྔལ་བྱེད་མི་དགོས། བློ་བདེ་མོར་སྡོད། ད་ནི་འཇིགས་སྣང་བྱེད་དགོས་
དོན་མེད། ཁྱོད་རང་གི་འདོད་དོན་སྒྲུབ་པའི་ཡུལ་དུ་སླེབས་ཡོད་པ་རེད། ཨཱ་ལཱའི་
ཐུགས་རྗེས་གཟིགས་ཚེ། ཁྱོད་ཀྱི་འདོད་དོན་འགྲུབ་ཐུབ་པ་ཡིན་ཞེས་བརྗོད།
ཧཱ་སང་ནི་ཡིད་ལ་སྤྲོ་བ་དཔག་ཏུ་མེད་པ་སྐྱེས། དེ་ཉིན་ནི་ཟླ་དེའི་ཉིན་མཐའ་
339

༄༅།།མཚན་ཞག་སྟོང་གི་གཏམ་རྒྱུད།
མ་དེ་ཡིན་པས། རྒན་མོས་རང་འོག་དཔོན་རིགས་བསྡུས་ནས་སྨྲས་པར། ཕྱི་ཉིན་སྔ་
ཞོགས་ནས་དཔུང་གི་ཚོགས་རྣམས་ཕྱི་རོལ་ཏུ་དཔུང་སྐྱོད་བྱེད་དགོས་པ་ཡིན། མི་
གཅིག་ཀྱང་དཔུང་སྒར་དུ་སྡོད་མི་ཆོག འགལ་རིགས་བྱུང་ཚེ་དམག་ཁྲིམས་གཞིར་
བཟུང་ཆད་པ་གཅོད་རྒྱུ་ཡིན་ན། དེ་དོན་བརྡ་སྦྱོར་བྱེད་དགོས་ཞེས་བཀོད་སྒྲིག་བྱས།
དཔོན་རིགས་རྣམས་ཀྱིས་དཔོན་མོའི་བཀའ་བཞིན་ཞུའོ་ཞེས་བརྗོད་ནས་བརྡ་
སྦྱོར་བར་བསྐྱོད། སྐབས་དེར་ཧཱ་སང་གིས་རྒན་མོ་དེ་བུད་མེད་དཔུང་ཚོགས་ཀྱི་རྗེ་
མོ་ཡིན་པ་ད་གཟོད་རྟོགས།
རྒན་མོ་དེའི་མིང་ལ་ཧྲེ་ཝ་ཤི་ཟེར་བ་དང་། མིང་འདོགས་ལ་ཨུ་མུ་ཏེ་ཝ་ཤི་
ཟེར། མོས་རང་འོག་དམག་དཔོན་ལ་དཔུང་སྐྱོད་ཀྱི་བྱ་བ་བཀོད་སྒྲིག་བྱེད་སྐབས་
ཐོ་རེངས་ཀྱི་དུས་སུ་ཡིན་པས། ཡུད་ཙམ་སོང་ནས་དཔུང་གི་ཚོགས་རྣམས་ཕྱི་རོལ་
ཏུ་དཔུང་སྐྱོད་བྱས། དཔུང་སྒར་དུ་རྒན་མོ་དང་ཧཱ་སང་གཅིག་པུ་ལས་མ་ལྷག དེའི་
དུས་སུ་རྒན་མོས་ཧཱ་སང་རང་གི་འགྲམ་དུ་བོས་ནས་སྨྲས་པར། བུ་ཁྱོད་འདིར་ཡོང་
དོན་ཅི་ཡིན། ཁྱོད་རང་གི་སྲོག་ལ་མི་གཅེས་པ་ཅི་ཡིན། ཁྱོད་དོན་ངོ་མ་ཅི་སྒྲུབ་
དགོས་པ་ཡིན། དེ་དག་ཐམས་ཅད་བདག་ལ་མ་གསང་དྲང་པོར་ཤོད། ཁྱོད་སྐྲག་མི་
དགོས། ཁོ་མོ་ནི་སྙིང་རྗེ་དང་ཤ་ཚས་མི་བཟོད་པར་ཁྱོད་ལ་རོགས་རམ་བྱ་རྒྱུའི་ཁས་
བླངས་ཟིན་ན། ཁོ་མོས་ཁ་དན་རྒྱབ་སྐྱུར་བྱེད་མི་སྲིད། ཁྱོད་ཡོང་དོན་ངོ་མ་བདག་
ལ་བཤད་ཚེ། ཁྱོད་མི་གསོད་རྟ་ཁྱེར་གང་བྱེད་དགོས་ཀྱང་ཁོ་མོས་རོགས་རམ་བྱེད།
ད་ཆ་ཁྱོད་ཁོ་མོའི་དཔུང་འོག་ཏུ་འདུས་ཟིན་པས། ཁྱོད་ལ་རྐྱེན་ཆག་ཡོང་མི་སྲིད་ལ།
ཁོ་མོས་ཝ་ཀ་གླིང་ཕྲན་གྱི་མི་རྣམས་ཀྱིས་ཁྱོད་ལ་གནོད་འཚེ་ཡང་གཏན་ནས་བྱེད་མི་
འཇུག་ཅེས་བརྗོད།
ཧཱ་སང་གིས་རང་ལ་བྱུང་བའི་རྐྱེན་ངན་བར་ཆད་ཐམས་ཅད་རྒན་མོར་བཤད་
340

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
པ་མ་ཟད། ཐོག་མར་ཆུང་མ་བཟུང་ཚུལ་དང༌། དེ་ནས་མོ་དང་གཉེན་བསྒྲིགས་ཏེ་
ཕྲུ་གུ་བྱུང་ཚུལ། ཆུང་མར་བྱ་ཤུབས་རྙེད་ནས་ཕྲུ་གུ་ཁྲིད་དེ་བྲོས་སོང་བའི་ལོ་རྒྱུས་
རྣམས་ཐལ་ལུས་མེད་པར་གླེང་། གཏམ་དེ་ཐོས་པ་དང་རྒན་མོས་མགོ་བོ་གཡུག་
གཡུག་བྱེད་བཞིན་ཨཱ་ལཱའི་ཐུགས་རྗེས་གཟིགས་ནས་ཁྱོད་བདག་དང་ཕྲད། གལ་
ཏེ་ཁྱོད་གཞན་གྱི་ལག་ཏུ་ལྷུངས་ན་ཁྱོད་ཀྱི་འདོད་དོན་འགྲུབ་རྒྱུ་ལྟ་བཞག་སྲོག་མགོ་
ཡང་ཐོན་པར་དཀའ། འདི་ནི་ཁྱོད་བློ་སེམས་རྣམ་པར་དག་པའི་ཉེར་ལེན་དང་ལྷད་
མེད་ཀྱི་བརྩེ་དུང༌། ཆུང་མར་ཟོལ་མེད་ཀྱི་བརྩེ་བ་ཟབ་པ་བཅས་ཀྱི་མཐུ་ལས་བྱུང་
བ་ཡིན། གལ་ཏེ་ཁྱོད་ཆུང་མར་སྙིང་ནས་དགའ་བ་མ་ཡིན་ན་སྲོག་འབེན་འཛུགས་
བྱེད་པ་དོན་གོ་ཆུང༌། ཨཱ་ལའི་ཐུགས་རྗེས་ཁྱོད་ལ་བར་ཆད་མི་ཡོང་། ཁོ་མོས་རིང་
མིན་ཁྱོད་ཀྱི་འདོད་དོན་འགྲུབ་པའི་རོགས་རམ་ཅི་ནས་ཀྱང་བྱེད། འོན་ཀྱང་ཁྱོད་ཀྱི་
ཆུང་མ་ཝ་ཀ་གླིང་ཕྲན་བདུན་པར་ཡོད། འདི་ནས་ཟླ་བདུན་གྱི་ལམ་ཐག་ཆོད། དེར་
འགྲོ་བར་ངེས་པར་དུ་འདབ་ཆགས་ཀྱི་ཡུལ་ཞིག་བརྒྱུད་དགོས་པ་ཡིན། དེ་རྒྱུད་དུ་
བྱ་རིགས་ཀྱི་སྐད་དང་འདབ་ཆགས་འཕུར་ལྡིང་བྱེད་པའི་སྒྲ་ཡིས་ལམ་འགྲུལ་རྣམས་
ཕན་ཚུན་གཏམ་གླེང་གི་སྒྲ་ཡང་ཐོས་པ་མ་ཡིན། ཡུལ་དེ་བརྒྱུད་ཉིན་ཞག་བཅུ་
གཅིག་སོང་བའི་རྗེས་སུ་གཏུམ་དྲག་ཆེ་བའི་གཅན་གཟན་བདུག་པ་ཅན་གྱི་ཡུལ་ཞིག་
བརྒྱུད་དགོས་པ་ཡིན། དེ་རྒྱུད་དུ་སྟག་གཟིག་སྤྱང་སེང་སོགས་གཅན་གཟན་གཏུམ་
པོའི་སྐད་སྒྲས་ས་གཞི་ཁྱབ་ནས་ལམ་འགྲུལ་ཕན་ཚུན་གྱི་འཕྲོས་གཏམ་ཡང་ཐོས་པ་
མ་ཡིན།ཡུལ་དེ་བརྒྱུད་ཉིན་ཞག་བཅུ་ཕྲག་གཉིས་སོང་མཚམས་ལྷ་འདྲེ་གནས་པའི་
ཡུལ་ཞིག་བརྒྱུད་དགོས་པ་ཡིན།ན། དེ་རྒྱུད་དུ་ལྷ་འདྲེ་རྣམས་ཀྱི་ཁ་ནས་མེ་དང༌། དུ་
བ་དང་། འོད་དང་། ཚ་ངད་སོགས་ལང་ལོང་དུ་འཕྱུར་ཞིང་། དེ་དག་གི་འུར་
སྒྲ་དང་ཟང་ཟིང་གི་སྐད་སྒྲས་མི་རྣམས་ཀྱི་མིག་དང་རྣ་བ་ཐམས་ཅད་ལོང་བ་དང་
341

༄༅།།མཚན་ཞག་སྟོང་གི་གཏམ་རྒྱུད།
འོན་པར་གྱུར་བ་མ་ཟད། གྲོ་ལམ་ཡང་འགོག་པ་ཡིན། ས་དེ་ནས་རྒྱབ་ཏུ་ཕྱི་ལྟས་
སློག་མི་རུང༌། གལ་ཏེ་ཕྱི་ལྟས་བསློགས་ཚེ་སྲོག་ཤོར་འགྲོ་བ་ཡིན། དེར་བརྟེན་ལམ་
འགྲུལ་རྣམས་ཀྱིས་མགོ་བོ་བཞོན་པའི་སྔ་རུ་སྦྱར་ཏེ་ཉིན་གསུམ་བསྐྱོད་ན་ད་གཟོད་
ཝ་ཀ་གླིང་ཕྲན་ཉེ་འགྲམ་གྱི་རི་བོ་མཐོན་པོ་ཞིག་དང་ཆུ་བོ་ཆེན་པོ་ཞིག་གི་འགྲམ་དུ་
སླེབས་པ་ཡིན། ང་ཅག་གི་དཔུང་ཚོགས་ཐམས་ཅད་བུད་མེད་རྐྱང་པ་ཡིན། དཔུང་
ཆེན་འདི་ནི་ཝ་ཀ་གླིང་ཕྲན་བདུན་པའི་ཐོག་གི་རྒྱལ་མོ་ཞིག་གིས་བཀོད་འདོམས་བྱེད་
པ་ཡིན། འདི་ནས་ཝ་ཀ་གླིང་ཕྲན་བདུན་པ་བར་ལོ་གཅིག་གི་ལམ་ཐག་ཡོད། ཆུ་
བོ་ཆེན་པོ་དེའི་ཕ་རོལ་ཏུ་ཝ་ཀ་ལ་ཞེས་པའི་རི་ཆེན་ཞིག་ཡོད། ཝ་ཀ་ལ་ཞེས་བརྗོད་
དོན་ནི། རི་བོ་དེའི་ཐོག་ལྗོན་པའི་སྡོང་པོ་ཆེན་པོ་ཞིག་ཡོད་པ་དེའི་ཡལ་འདབ་
རྣམས་མི་ཡི་མགོ་བོ་དང་འདྲ། ཉི་མ་ཤར་བ་དང་ཡལ་འདབ་རྣམས་ནས་ཝ་ཀ ཝ་
ཀ། འཇིག་རྟེན་བཀོད་པ་པོར་བསྔགས་སོ་ཞེས་པའི་སྒྲ་སྒྲོག་པ་ཡིན། སྒྲ་དེ་ཐོས་པ་
ན་ང་ཅག་རྣམས་ཀྱིས་ནམ་ལངས་ཉི་མ་ཤར་བ་རྟོགས་པ་དང༌། ཡང་ཉི་མ་ནུབ་
རིར་བཞུད་མཚམས་སུ་ཡལ་འདབ་དེ་དག་གིས་ཝ་ཀ ཝ་ཀ། འཇིག་རྟེན་བཀོད་
པ་པོར་བསྔགས་སོ་ཞེས་པའི་སྒྲ་སྒྲོག་པ་ཡིན་པས་ང་ཅག་རྣམས་ཀྱིས་མུན་རུབ་པ་
ཤེས། ཡུལ་དེར་སྐྱེས་པ་ཕོ་ཡི་རིགས་སྡོད་ཆོག་པ་མ་ཡིན་ལ་ཡོང་ཆོག་པའང་མ་
ཡིན། རྒྱལ་མོ་དང་ངེད་རྣམས་ཀྱི་དབར་ཟླ་གཅིག་གི་ལམ་ཐག་ཆོད་པ་ཡིན། གླིང་
ཕྲན་ཐོག་གི་འབངས་མི་སེར་ཐམས་ཅད་ཁོང་གི་ཞབས་འོག་ཏུ་འདུས་ཤིང་། དེ་ཁྲོད་
དུ་ལྷ་འདྲེ་ཡང་གྲངས་ལས་འདས་པ་ཡོད། གལ་ཏེ་ཁྱོད་སྐྲག་ན་ཁོ་མོས་མཚོ་ཁ་བར་
བསྐྱལ་ནས་གྲུ་ཆུང་ཞིག་ཁྱོད་སྐྱེལ་བར་གཏོང༌། གལ་ཏེ་ཁྱོད་འདིར་སྡོད་བསམས་
ན་བདག་གིས་དགག་བྱ་མི་བྱེད་ལ། རང་གི་མིག་འབྲས་ལྟར་ཁྱོད་ལ་གཅེས་སྐྱོང་བྱ་
རྒྱུ་ཡིན། ཨཱ་ལའི་ཐུགས་རྗེས་གཟིགས་ཚེ་ཁོ་མོས་གང་མགྱོགས་ཁྱོད་ཀྱི་འདོན་དོན་
342

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
འགྲུབ་པའི་རོགས་རམ་བྱེད་ཅེས་བརྗོད།
ཧཱ་སང་ན་རེ། བགྲེས་སོང་མཁྱེན། བདག་ཁྱོད་དང་བྲལ་བར་མི་བྱེད། ཆུང་མ་
མ་རྙེད་བར་ཁོ་བོ་ཁྱོད་དང་མཉམ་དུ་སྡོད།
རྒན་མོ་ན་རེ། དོན་དེ་སླ་བས་ཁྱོད་བློ་གཡེང་མི་དགོས། ཨཱ་ལཱའི་ཐུགས་རྗེས་
གཟིགས་ནས་ཁྱོད་ཀྱི་འདོད་དོན་གང་མགྱོགས་འགྲུབ་ཐུབ་པ་ཡིན། བདག་གིས་ཁྱོད་
ལ་རོགས་རམ་མ་བྱས་ན་ཅི་ལ་འགྲིག
ཧཱ་སང་གིས་རྒན་མོའི་ལག་ཏུ་འོ་སྦྱར་ནས་ཐུགས་རྗེ་ཆེ་ཞུས་པ་དང་ཆབས་
ཅིག་ཏུ་བྱ་བའི་འབྲས་བུ་ཇི་ཡོང་མ་རྟོགས་པར་ཡིད་སྐྱོ་ནས་མིག་ཆུ་ཤོར། མཐར་
རྒན་མོས་རྔ་བརྡུང་དར་འཕྱར་གྱིས་དཔུང་ཚོགས་བསྡུས་ནས་ཐོན་སྐྱོད་བྱེད་དགོས་
པའི་བཀའ་ཕབ། ཧཱ་སང་རྒན་མོ་དང་མཉམ་དུ་བསྐྱོད། ཁོ་ནི་བསམ་བཞིན་བསམ་
བཞིན་རང་གི་མདུན་ལམ་ཇི་ཡོང་དཔོག་དཀའ་བས་བློ་འཁྱོགས་ལ་འཆང་སྟེ་སྡོད་
པའི་ཚེ་རྒན་མོས་སེམས་གསོ་བྱས་པས་བློ་ལྷོད་ལ་བབ།
ཁོང་རྣམས་སོང་སོང་ནས་གླིང་ཕྲན་དང་པོ་འདབ་ཆགས་ཀྱི་ཡུལ་དུ་སླེབས་
པ་ན། གནམ་ས་གཡོ་བ་ལྟ་བུའི་སྐད་སྒྲ་དྲག་པོས་ཧཱ་སང་མགོ་བོ་འཁྱོམས་ཤིང་བློ་
རིག་ཡང་མི་གསལ་བ་དང་མིག་ཀྱང་རབ་རིབ་ཏུ་གྱུར་ནས་ད་ནི་གསོན་རེ་བྲལ་སོང་
སྙམ་པ་དང་ཆབས་ཅིག་ཏུ་འདབ་ཆགས་ཀྱི་ཡུལ་དུ་འཇིགས་པ་འདི་ལྟ་བུ་མཆིས་ན།
གཅན་གཟན་གཏུམ་པོའི་ཡུལ་དུ་སླེབས་ན་ཇི་ལྟར་བྱེད་སྙམ།ཚུལ་འདི་མཐོང་བས་
རྒན་མོ་ཧྲེ་ཝ་ཤི་དགོད་ཆེན་པོ་ཤོར་ནས་སྨྲས་པར། ཁྱོད་གླིང་ཕྲན་དང་པོར་འདི་
ལྟར་ཞུམ་གྱུར་ན། གླིང་ཕྲན་གཞན་རྣམས་ལ་ཇི་ལྟར་བྱེད་ཅེས་བརྗོད། ཁོས་ཨཱ་ལཱ་
ཐུགས་རྗེ་ཅན་ལ་རང་ཉིད་ལ་ཁ་ཉེས་གོད་ཀ་མི་ཡོང་བར་འདོད་དོན་ཇི་བཞིན་དུ་
འགྲུབ་པའི་གསོལ་བ་ཕུར་ཚུགས་སུ་བཏབ། ཁོང་རྣམས་འདབ་ཆགས་ཀྱི་ཡུལ་ལས་
343

༄༅།།མཚན་ཞག་སྟོང་གི་གཏམ་རྒྱུད།
ཐར་རྗེས་སྙིང་སྟོབས་བསྐྱེད་ནས་མུ་མཐུད་བསྐྱོད་པས་གཅན་གཟན་གྱི་ཡུལ་ལས་
ཀྱང་བདེ་བར་ཐར། དེ་ནས་ལྷ་འདྲེའི་ཡུལ་དུ་སླེབས་པ་ན་ཡུལ་སྔ་མ་གཉིས་ལས་
ཀྱང་འཇིགས་པ་ལྷག་པར་ཆེ་བས་ཁོ་ནི་འཇིགས་སྣང་གིས་བླ་ཆད་པ་ལྟར་དུ་གྱུར་ཏེ་
བདག་གིས་ཐོག་མ་ཉིད་ནས་རྒན་མོ་དང་མཉམ་དུ་ཡོང་བར་མ་བྱས་ནའང་ལེགས་
སོ་སྙམ། འོན་ཀྱང་ཨཱ་ལཱ་ཐུགས་རྗེ་ཅན་ལ་གསོལ་བ་ཕུར་ཚུགས་སུ་བཏབ་ནས་མུ་
མཐུད་བློ་སྟོབས་བསྐྱེད་དེ་བསྐྱོད་པས། གནས་དེ་ལས་གེགས་མེད་དུ་སྒྲོལ་ཐུབ་པ་
བྱུང༌། དེ་ནས་གཙང་འགྲམ་དུ་སོང་སྟེ་རི་ཆེན་གནམ་ལ་འགྱིངས་འདྲ་དེའི་མདུན་དུ་
སྒར་བཏབ། རྒན་མོས་ཆེད་མངགས་ཧཱ་སང་ལ་གྲ་སྒྲིག་བྱས་པའི་གསེར་དངུལ་རིན་
ཆེན་གྱི་ཕྲ་ཚོམ་བཏབ་པའི་རྐུབ་སྟེགས་ཤིག་ཡོད་པ་དེ་ཐོག་ལ་ཁོ་སྡོད་དུ་བཅུག་ནས་
དཔུང་ཚོགས་ཀྱི་རུ་གཟིགས་ཕུལ་རྗེས་ཧཱ་སང་སྡོད་གུར་གྱི་མཐའ་བསྐོར་ནས་དཔུང་
སྒར་བཏབ་སྟེ་ཚང་མ་དགའ་དགའ་སྤྲོ་སྤྲོའི་ངང་བཟའ་བཏུང་ལ་རོལ། བུད་མེད་ཀྱི་
དཔུང་ཚོགས་དེ་རང་གི་ཡུལ་དུ་སླེབས་ཡོད་པས། དེ་ནུབ་ཐམས་ཅད་བློ་ཡིད་བདེ་
མོའི་ངང་གཉིད་དུ་ཡུར།
ཧཱ་སང་ནི་མིག་གཉིས་མ་གཏོགས་ངོ་གདོང་སེང་རས་ཀྱིས་བཀབ་སྟེ་སུས་
ཀྱང་ངོ་ཤེས་མི་ཐུབ་པ་ཞིག་བཅོས་རྗེས་ཧྲེ་ཝ་ཤིས་བུད་མེད་ཀྱི་དཔུང་ཚོགས་དེ་རུ་
བསྒྲིགས་ཀྱིས་ཧཱ་སང་སྡོད་གུར་གྱི་མདུན་དུ་དལ་བུ་དལ་བུར་བསྐྱོད་དུ་བཅུག་སྟེ་ཁོ་
ལ་རུ་གཟིགས་ཕུལ་ནས་ཁོ་ཡི་ཆུང་མ་དཔུང་ཁྲོད་དུ་ཡོད་མེད་ལྟ་བར་བཅུག དེ་
ལྟར་དཔུང་རུ་རེ་བསྐྱོད་རིམ་བཞིན་ཧྲེ་ཝ་ཤིས་ཧཱ་སང་ལ་དཔུང་ཁྲོད་དུ་ཁོ་པའི་ཆུང་
མ་ཡོད་མེད་དྲིས་པ་ན་ཁོས་མེད་རྐྱང་བརྗོད། དཔུང་གི་མཐའ་མར་གཞོན་ནུ་མ་
ཞིག་བུད་མེད་བཅུ་ཕྲག་གཅིག་དང་བྲན་མོ་བཅུ་ཕྲག་གསུམ་གྱིས་བསྐོར་ནས་འགྱིང་
སྟབས་དང་བཅས་ཏེ་སླེབས་བྱུང་བ་ན། ཧཱ་སང་ནི་རང་གནས་ལས་ཧར་ལངས་
344

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད
བརྒྱབ་སྟེ་སྨྲས་པར། ཟླ་གྲོགས་རྣམས་ཀྱི་ཁྲོད་དུ་དྲེགས་པའི་ཉམས་དང་ལྡན་པའི་
གཞོན་ནུ་མ་འདི་ནི་བདག་གིས་སྤྲིན་གསེབ་ཕོ་བྲང་ནས་རིག་པའི་སྲས་མོ་དེ་དང་
གཉིས་སུ་མ་མཆིས་པ་ཞིག་འདུག་ཅེས་བརྗོད།
རྒན་མོ་ན་རེ། དེ་ལྟར་ན་འདི་ནི་ཁྱོད་ཀྱི་ཆུང་མ་ཡིན་ནམ་ཞེས་དྲིས།
ཧཱ་སང་ན་རེ། མ་ཡིན། གླིང་ཕྲན་འདི་ཐོག་ཏུ་ཁོ་བོས་རང་གི་ཆུང་མ་ལྟར་
མཛེས་ཤིང་མཐོང་ན་དགའ་བའི་བུད་མེད་གཅིག་ཀྱང་རིག་པ་མ་བྱུང༌།
རྒན་མོ་ན་རེ། ཁྱོད་ཀྱི་ཆུང་མའི་བྱད་དབྱིབས་དང་ཁྱད་ཆོས་གང་ཡོད་པ་
བདག་ལ་ཤོད་ཅིག བདག་ནི་བུད་མེད་དཔུང་ཚོགས་ཀྱི་འགོ་པ་ཡིན་པས། ཝ་ཀ་
གླིང་ཕྲན་ཐོག་གི་གཞོན་ནུ་མ་ངོ་མི་ཤེས་པ་མེད་ན། ཁྱོད་ཀྱི་ཆུང་མ་བདག་གིས་
འཚོལ་ཐུབ་པ་ཡིན་ཞེས་བརྗོད།
ཧཱ་སང་གིས་རང་གི་ཆུང་མའི་བྱད་དབྱིབས་ཁྱད་ཆོས་གང་ཡོད་པ་ཞིབ་པར་
གླེང་བ་ན། རྒན་མོ་ཧྲེ་ཝ་ཤིས་མིག་གཉིས་ས་ལ་ཕབ་ནས་ཡུད་ཙམ་བསམ་བློ་བཏང་
རྗེས་མགོ་བོ་བཏེགས་ནས་སྨྲས་པར། ཧཱ་སང་། བདག་གིས་ཁྱོད་འཕུང་བར་བྱས་
སོ།། ངེད་གཉིས་ཐོག་མ་ཉིད་ནས་ངོ་མི་ཤེས་ན་ལེགས་སོ། ། ཁྱོད་ཀྱིས་བརྗོད་པ་
ལྟར་ན་ཁྱོད་ཀྱི་ཆུང་མ་དེ་རྒྱལ་པོའི་སྲས་མོ་རྒན་འགོ་དེ་ཡིན་པ་འདྲ། ཝ་ཀ་གླིང་
ཕྲན་བདུན་པ་ཧྲིལ་པོ་ཁོང་གི་དབང་འོག་ཏུ་འདུས། ད་ནི་ཁྱོད་བསམ་བློ་ལེགས་
པར་གཏོང་ལ།ཆུང་མ་འཚོལ་བའི་བློ་བསྐྱུར་ན་ལེགས། གལ་ཏེ་ཁྱོད་རྨི་ལམ་གྱིས་
འཕྲུལ་བ་ཡིན་ན། ད་ནི་གཉིད་ལས་བསད་ན་དགའ། ཁྱོད་ཆུང་མ་དེ་དང་ཕྲད་
ཐུབ་པ་མ་ཡིན། ཅི་སྟེ་སྟེས་དབང་གིས་ཕྲད་ཐུབ་ཙམ་བྱུང་ཡང་ལག་ཏུ་ལོན་མི་ཐུབ།
ཁྱོད་དང་ཆུང་མའི་དབར་གནམ་ས་འཛོལ་བ་རེད་ན། ད་ནི་ཁྱོད་རང་ཡུལ་དུ་ལོག་
ན་དགའ། ཁྱོད་ཀྱི་ཞར་ལ་ཁོ་མོ་ཡང་མེ་འོབས་སུ་མ་གཏོང༌། ཁྱོད་ཀྱི་འདོད་དོན་
345

༄༅།།མཚན་ཞག་སྟོང་གི་གཏམ་རྒྱུད།
འགྲུབ་རེ་བྲལ་བས་སྔཪ་གང་ཡོང་གི་ཕྱོགས་སུ་ལོག་སོང་བ་ལེགས། ང་ཅག་གི་ལུས་
སྲོག་དོན་མེད་རླུང་ལ་བསྐུར་མི་རུང་ཞེས་བརྗོད།
རྒན་མོ་ཧྲེ་ཝ་ཤི་ནི་ཁོ་ལ་སྙིང་རྗེ་བཟོད་གླགས་མེད་པ་བྱུང་བ་དང་ཆབས་ཅིག་
ཏུ་རང་ཉིད་ལ་ཡང་འཇིགས་ཉེན་ཕྲད་པའི་བློ་དོགས་འཆར། རྒན་མོའི་ཟོལ་མེད་
ཤ་ཚའི་གཏམ་དེ་ཐོས་པ་དང་ཧཱ་སང་ནི་ཡིད་ལ་སྐྱོ་བ་དང་སྡུག་བསྔལ་དྲག་པོ་བྱུང་
སྟེ་རང་སར་དྲན་མེད་དུ་བརྒྱལ། རྒན་མོས་ཁོ་ཡི་ངོ་ལ་བསིལ་ཆུ་བསྟོར་ནས་བརྒྱལ་
བ་ལས་གསོས་པའི་ཐབས་བྱས་ཏེ་དྲན་པ་གསོས་ཙམ་བྱུང་མོད། འོན་ཀྱང་ཁོ་ནི་
ཡིད་ལ་སྡུག་བསྔལ་དྲག་པོས་གཙེས་ཤིང༌། སྐྱོ་ཤས་ཀྱི་མཆི་མའི་རྒྱུན་མི་ཆད་པར་
གོས་ཀྱི་གོང་བ་རྣམས་ཀྱང་མཆི་མས་བརླན། ཁོའི་ཡིད་ལ་ད་ནི་གསོན་རེ་བྲལ་བར་
སྙམ་ནས་སྨྲས་པར། བགྲེས་སོང་མཁྱེན། ཁོ་བོས་དཀའ་བ་དུ་མ་སྤྱད་དེ་འདི་བར་
ཡོང་ནས་འབྲས་མེད་དུ་ལོག་འགྲོ་རུང་ངམ། ཁྱོད་ནི་བུད་མེད་དཔུང་ཚོགས་ཀྱི་རྗེ་
མོ་ཡིན་པས་ཁྱོད་ལ་བདག་གི་འདོད་དོན་སྒྲུབ་པའི་ཐབས་བཟང་ཡོད་པར་ངེས་སོ་
ཞེས་བརྗོད།
རྒན་མོ་ན་རེ། ཨཱ་ལཱ་ཚད་བཙུགས། བདག་གི་བུད་མེད་དཔུང་ཚོགས་ཁྲོད་
ནས་ཁྱོད་ཀྱི་བློ་ལ་བབས་པའི་གཞོན་ནུ་མ་གང་རུང་ཞིག་ཁྱོད་ཀྱི་ཆུང་མར་སྟེར།
ཁྱོད་རྒྱལ་པོའི་ལག་ཏུ་ལྷུངས་ན་བདག་གིས་སྐྱོབ་པར་མི་ནུས། ཁྱོད་བདག་གི་ངག་
ལ་ཉོན། སྲས་མོ་ཕུད་དེ་མིན་གཞོན་ནུ་མ་གང་དགོས་པ་ཁྱོད་ཀྱིས་བདམས་ནས་
རང་ཡུལ་དུ་ཁྲིད་སོང་། ང་ཅག་གཉིས་ཀར་འཇིགས་པ་དང་ཉེན་ཁ་མི་ཡོང་། ཨཱ་ལཱ་
ཚད་བཙུགས། ད་ཆ་ཁྱོད་ཉེན་ཁ་ཤིན་ཏུ་ཆེ་བའི་གནས་ལ་སླེབས་ཡོད་པས། སུས་
ཀྱང་སྐྱོབ་ནུས་པ་མ་ཡིན་ཞེས་བརྗོད།
ཧཱ་སང་ཡིད་ཤིན་ཏུ་སྐྱོ་ནས་མཆི་མ་གཏོང་བཞིན་སྐྱོ་གླུ་འདི་ལྟར་བླངས།
346

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བདག་ལ་འཁང་བར་མི་མཛོད་རྗེ་མོ་མཁྱེན།
ཁོ་བོའི་མིག་འདི་སྐྱོ་མཆི་གཏོང་ལ་སྐྱེས། །
མཛའ་གཅུགས་ཡིད་ཀྱི་ཟེའུ་འབྲུ་བྲལ་བའི་དུས། །
བདག་གི་མིག་ཆུ་ཤྭ་འོད་བཞིན་དུ་རྒྱུག །
མི་བཟོད་དྲན་པའི་གདུང་བས་སྨྱོ་གྱུར་ཡང་། །
ཆུང་མས་སྙིང་རྗེའི་བདུད་རྩི་སྟེར་མ་གྱུར། །
མི་འགྱུར་དམ་བཅའ་བྲག་ལ་བརྐོས་ན་ཡང་།།
ཁ་དན་རྒྱབ་བསྐྱུར་ཁོ་བོ་གཅིག་པུར་བཞག །
ཁྱོད་ཅག་དབེན་པའི་གནས་སུ་ཡིབ་གྱུར་ནས།།
བདག་ལ་གདུང་བའི་སྐལ་བ་དཔག་མེད་སྦྱིན། །
ཟོལ་མེད་ཡིད་ཀྱི་ལྷག་བསམ་དཀར་པོ་ཁྱོད། །
ནམ་ཡང་མ་འགྱུར་བརྩེ་བའི་གྲོགས་དང་འགྲོགས། །
སྙིང་ནས་བཞུར་བའི་མཆི་མའི་རྒྱུན་དུ་འགྱུར། །
དབང་པོའི་དང་པོ་ལྷ་ཡི་སྒྲོན་མེ་ཁྱོད། །
འཇུངས་པ་མེད་པར་མཐའ་མའི་མཆི་མ་གཏོང༌། །
ཧཱ་སང་ནི་སྐྱོ་གླུ་བླངས་ཟིན་པ་དང་སྡུག་བསྔལ་གྱིས་དྲན་མེད་དུ་སོང༌། ཧྲེ་
ཝ་ཤི་མུས་ཁོའི་ངོ་ལ་བསིལ་ཆུ་བསྟོར་ནས་བརྒྱལ་བ་ལས་གསོས་མཚམས་ཁོ་ལ་བུ་
ཁྱོད་རང་ཁྱིམ་དུ་ལོག་སོང་ན་ལེགས། ཁོ་མོས་ཁྱོད་གྲོང་ནང་དུ་ཁྲིད་སོང་ན་ངེད་
གཉིས་ཀ་སྲོག་དང་བྲལ་ངེས་རེད། ཅི་ཕྱིར་ཞེ་ན། གལ་ཏེ་རྒྱལ་མོས་མི་ཡི་འགྲོ་བ་
སླེབས་མྱོང་མེད་པའི་རང་གི་གླིང་ཕྲན་རྒྱལ་ཁབ་འདི་ཐོག་ཏུ་ཁྱོད་བདག་གིས་ཁྲིད་
ཡོང་བ་རྟོགས་ཚེ་བདག་ལ་སྲོག་ཁྲིམས་གཅོད་ངེས་ལ་བརྟེན། དེ་ལས་ཁྱོད་ལོག་སོང་
347

༄༅།།མཚན་ཞག་སྟོང་གི་གཏམ་རྒྱུད།
བ་དགའ། བདག་གིས་ཁྱོད་ལ་ཚེ་གང་ལྡེང་བའི་གསེར་དངུལ་དང་འཛམ་བུ་གླིང་
གི་བུད་མེད་ཐམས་ཅད་ཆུང་མར་ལེན་པའི་ལག་གྲོན་སྦྱིན་ཆོག་པས། ཁྱོད་བདག་
གི་ངག་ལ་ཉན་ནས་རང་ཡུལ་དུ་ལོག་སོང་། རང་གི་རྩ་ཆེའི་ལུས་སྲོག་འབེན་ལ་
འཛུགས་མི་ཉན། བདག་གིས་ཤོད་དགོས་པ་རྣམས་ཁྱོད་ལ་མ་གོ་མ་ཐོས་པ་བཤད་
ཡོད་དོ་ཞེས་བརྗོད།
ཧཱ་སང་གིས་ལུས་ས་ལ་ཕབ་ནས་རང་གི་ཟ་འགྲམ་གྱིས་རྒན་མོའི་རྐང་པ་འབྱིད་
བཞིན་ངུ་ཤུམ་དིར་དིར་དུ། ཀྱེ། བགྲེས་སོང་བདག་གི་མགོན་མཁྱེན། ཁོ་བོས་དཀའ་
བ་དུ་མ་སྤྱད་དེ་རང་གི་ཆུང་མ་དང་ཉེ་བའི་ཡུལ་འདིར་སླེབས་ནས་གཉེན་བཤེས་
ཕྲད་ལ་ཉེ་བའི་དུས་སུ་ཕྱིར་ལོག་སོང་ན་ཅི་ལ་རུང༌། བདག་ལ་ཆུང་མ་ཕྲད་པའི་
སྐལ་བ་དང་ལྡན་པས། ཁྱོད་ཀྱིས་ཅི་ནས་ཀྱང་ཁོ་བོར་རོགས་རམ་མཛད་དུ་གསོལ་
ཞེས་ཞུ་བ་ནན་གྱིས་འཐེན།
རྒན་མོ་དེ་ཧཱ་སང་ལ་སྙིང་རྗེ་བཟོད་གླགས་མེད་པ་སྐྱེས་ནས་ཁོ་ལ། ད་ནི་ཁྱོད་
སེམས་སྡུག་མ་བྱེད། ཨཱ་ལཱ་ཚད་བཙུགས། བདག་གིས་རང་སྲོག་བློས་གཏོང་གིས་
ཁྱོད་ལ་རོགས་རམ་བྱས་ཏེ་ཁྱོད་ཀྱི་འདོད་དོན་འགྲུབ་ཐུབ་པ་བྱེད་ཅེས་ཁས་བླངས།
ཧཱ་སང་སྤྲོ་བ་རབ་ཏུ་འཕེལ་ནས་རྒན་མོ་དང་སེམས་གཏམ་ཤོད་རེས་བྱས།མུན་
རུབ་མཚམས་སུ་གཞོན་ནུ་མ་རྣམས་ཀྱང་ལ་ལ་ཕོ་བྲང་དུ་ལོག་པ་དང་ལ་ལ་དཔུང་
སྒར་དུ་བསྡད། རྒན་མོས་ད་གཟོད་ཧཱ་སང་ཁྲིད་དེ་གྲོང་ནང་དུ་ལོག་རྗེས་མི་གཞན་
གྱིས་མཐོང་ན་རྒྱལ་མོའི་སྙན་དུ་འཁྱོལ་ནས་རང་ཉིད་ལ་ཆག་སྒོ་ཡོང་དོགས་ཀྱིས་
ཁོ་པ་ཁང་པ་ཞིག་གི་ནང་དུ་ཡིབ་སྡོད་བྱེད་དུ་བཅུག་ཐོག རང་ཉིད་ངོ་མས་ཁོ་ལ་
གཡོག་རྒྱུག རྒན་མོས་ཁོ་པའི་ཆུང་མའི་ཕ་སྟེ་རྒྱལ་པོའི་གནས་ཚུལ་གླེང་ནས་དོགས་
ཟོན་གང་ཆེ་བྱེད་དགོས་ལུགས་བརྗོད། ཧཱ་སང་གིས་ངུ་ངག་དིར་དིར་དུ་རྒན་མོར་
, 348

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
སྨྲས་པར། བགྲེས་སོང་མཁྱེན། བདག་ནི་རང་གི་ཆུང་མ་འཚོལ་བའི་དོན་དུ་སྲོག་
ཉེན་ལ་མི་ལྟོས་པར་ཡུལ་འདིར་ཡོང༌། གལ་ཏེ་ཆུང་མ་དང་མཉམ་འཛོམས་མ་ཐུབ་
ན་ཁོ་བོ་གསོན་མི་ཡུལ་དུ་སྡོད་པའི་སྙིང་པོ་མ་མཆིས་པས་རང་སྲོག་རང་གིས་ལྕེབས་
རྒྱུར་ཐེ་ཚོམ་མེད་ཅེས་བརྗོད།
རྒན་མོ་ཧྲེ་ཝ་ཤི་ནི་ཧཱ་སང་གི་སེམས་ཤུགས་དང་བློ་སྟོབས་ལ་ཧང་སང་བ་དང་
ཆབས་ཅིག་ཏུ་ཁོ་ལ་སྙིང་རྗེ་དཔག་མེད་སྐྱེས་པས་ཁོ་དང་ཆུང་མ་མཉམ་འཛོམས་
ཐུབ་པའི་རོགས་རམ་བྱེད་རྒྱུའི་སྔར་མེད་ཀྱི་སེམས་ཤུགས་ཆེས་ཆེར་འཕེལ། འོན་
ཀྱང་ཧཱ་སང་གི་ཆུང་མ་ནི་གླིང་ཕྲན་འདི་ཐོག་གི་རྒྱལ་མོ་ནུ་ལུ་ལཱ་གོ་ཏཱ་དུ་འབོད་པ་
དང་། ཁོང་ནི་ཝ་ཀ་གླིང་ཕྲན་གྱི་རྒྱལ་པོའི་སྲས་མོ་རྒན་འགོ་དེ་ཡིན། ཁོང་ལ་གཅུང་
མོ་བདུན་ཡོད་པ་དེ་རྣམས་ཡབ་རྒྱལ་པོ་དང་མཉམ་དུ་སྡོད་པ་ཡིན། ཧཱ་སང་ནི་རང་
གི་ཆུང་མ་ཕྲད་ལ་བྲེལ་བའི་བློ་འགོག་ཏུ་མེད་པ་ན། རྒན་མོས་སྙིང་སྟོབས་བསྐྱེད་དེ་
ཕོ་བྲང་དུ་རྒྱལ་མོ་མཇལ་བར་བསྐྱོད། རྒན་མོ་དེ་ནི་སྔར་རྒྱལ་མོ་ལྕམ་སྲིང་རྣམས་ཀྱི་
འཚོ་རྫི་མ་མ་ཡིན་པས་དེ་རྣམས་ལ་སྐྱོང་དྲིན་ཆེ་བར་བརྟེན། ལྕམ་སྲིང་རྣམས་དང་
རྒྱལ་པོས་མོ་ལ་གུས་པ་དང་བརྩེ་བ་ཆེན་པོ་བྱེད་པས། རྒན་མོ་ཕོ་བྲང་དུ་འབྱོར་བའི་
ཚེ་ན་རྒྱལ་མོ་ནུ་ལུ་ལཱ་གོ་ཏཱས་ཡར་ལངས་ནས་མོ་ལ་འཐམ་འཁྱུད་ཀྱིས་བསུ་བ་བྱས་
ཐོག རང་གི་འགྲམ་དེ་རང་ལ་འཁོད་དུ་བཅུག་རྗེས་ཕྱོགས་སྐྱོད་ཀྱི་གནས་ཚུལ་དྲིས།
རྒན་མོ་ན་རེ། ཀྱེ། རྒྱལ་མོ་ཆེན་པོ་མཁྱེན། ཨཱ་ལཱའི་ཐུགས་རྗེས་ད་ཐེངས་ཀྱི་ཕྱོགས་
སྐྱོད་བཀྲ་ཤིས་ལུགས་ལེགས་བྱུང༌། ཁོ་མོས་རྒྱལ་མོ་ཁྱེད་ལ་འབུལ་རྒྱུའི་སྲིད་ན་དཀོན་
པའི་ཕྱག་རྟགས་ཤིག་ཁུར་ཡོད་པས། ཁྱེད་ཀྱིས་དེའི་དཀའ་བ་སེལ་བའི་རོགས་རམ་
སྐྱབས་འཇུག་ཐུགས་རྗེ་བ་མཁྱེན་ཞེས་བརྗོད།
རྒྱལ་མོ་ན་རེ། ཁྱོད་ཀྱིས་བདག་ལ་ལག་རྟགས་གང་ཁུར་ཡོད་དམ།
349

༄༅།།མཚན་ཞག་སྟོང་གི་གཏམ་རྒྱུད།
རྒན་མོས་ཧཱ་སང་གི་གནས་ཚུལ་དང་ཁོ་ལ་བྱུང་བའི་བར་ཆད་རྣམས་རྒྱལ་མོར་
ཞིབ་ལྷོངས་ཐོག་རང་ཉིད་ལ་རྒྱལ་མོའི་བཀའ་ཆད་ཕོག་དོགས་ཀྱི་འཇིགས་སྣང་གིས་
རླུང་ཁྲོད་ཀྱི་ལྗོན་པ་ལྟར་ལུས་པོ་འདར་ནས་ཧྲ་མ་ཚུགས་པར་རྒྱལ་མོའི་མདུན་དུ་
འགྱེལ་བ་ན། ག་དཔུང་བཙུགས་ཏེ་སྨྲས་པར། མཚོ་ཁད་ཀྱི་རྐུབ་སྟེགས་འོག་ཏུ་
ངོ་མི་ཤེས་པའི་སྐྱེ་བོ་ཞིག་ཡིབ་ནས་ཡོད་པ་དེས་ཁོ་མོར་རོགས་རམ་བྱེད་རྒྱུའི་རེ་བ་
བཏོན་བྱུང་བས། བདག་གིས་ཁོ་ལ་གོ་ཁྲབ་གཡོགས་ཏེ་བུད་མེད་ཀྱི་དཔུང་ཚོགས་
མཉམ་དུ་སུས་ཀྱང་མི་ཚོར་བར་གསང་སྟབས་ཀྱིས་གྲོང་ཁྱེར་དུ་ཁྲིད་ཡོང་བ་ཡིན།
བདག་གིས་ཁོ་ལ་རྒྱལ་མོ་ཆེན་པོའི་རྔམ་བརྗིད་དང་སྐུའི་དབང་ཐང་སྐོར་ཞིབ་པར་
གླེང་། ཁོ་ནི་འཇིགས་སྣང་སྤུ་ཙམ་མི་བྱེད། ཡང་བདག་གིས་ཁོ་ལ་འཇིགས་སྐུལ་
དྲག་པོ་བྱས་ཀྱང་ཁོས་སྙན་ངག་འདོན་པ་དང་མིག་ཆུ་བཏང་ནས་སྨྲས་པར། བདག་
གི་ཆུང་མ་བཙལ་འཚོལ་མ་ཐུབ་ན་ཁོ་བོ་ལོག་མི་འགྲོ་བར་སྲོག་བློས་གཏོང་བྱེད་རྒྱུ་
ཡིན་ཞེས་བརྗོད་དེ་ལུས་སྲོག་གི་འཇིགས་་པར་ཇི་མི་སྙམ་པར་ཝ་ཀ་གླིང་ཕྲན་དུ་
ཡོང་། སྐྱེ་བོ་སྙིང་སྟོབས་ཅན་འདི་ལྟ་བུ་བདག་གི་མི་ཚེ་འདིར་མཐོང་ཐོས་མ་མྱོང་
ཞེས་བརྗོད།
རྒན་མོའི་གཏམ་དེ་ཐོས་པ་དང་རྒྱལ་མོའི་ཡིད་ལ་ཧཱ་སང་སླེབས་པ་རྟོགས་པས་
ཁོང་ཁྲོ་མེ་ལྟར་འབར་ནས་རྒན་མོར། རྒན་མོ་ཁྱོད་ཅིའི་ཕྱིར་སྐྱེ་བོ་གདུག་པ་ཅན་དེ་
ཝ་ཀ་གླིང་ཕྲན་དུ་ཁྲིད་ཡོང་བ་ཡིན། ཁྱོད་བདག་གིས་གསོད་པར་མི་འཇིགས་སམ།
བདག་གི་ཡབ་ཆེན་ཚད་བཙུགས། གལ་ཏེ་ཁྱོད་ཀྱིས་ང་ཅག་ལྕམ་སྲིང་རྣམས་ཆུང་
ནས་བསྐྱངས་པའི་དྲིན་མེད་ན།། བདག་གིས་ཁྱོད་དང་སྐྱེ་བོ་དེ་མཉམ་དུ་བསད་དེ་
ཕྱི་རབས་པ་རྣམས་འདི་ལྟར་ཚུལ་མིན་གྱི་སྤྱོད་པ་ལ་འཇུག་པར་མི་ནུས་པའི་དྲན་
སྐུལ་བྱེད་ངེས་ཡིན། ད་ནི་ཁྱོད་ཀྱིས་སྐྱེ་བོ་དེ་འཕྲལ་དུ་འདིར་ཁྲིད་ཤོག་ཅེས་བརྗོད།
, 380

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རྒན་མོ་ཧྲེ་ཝ་ཤི་མུ་འཇིགས་དངངས་ཆེན་པོས་རྟབ་རྟབ་པོར་ཕོ་བྲང་ནས་ཐོན་
ཏེ་སོང་བས་འགྲོ་བའི་ཕྱོགས་ཀྱང་འཛོལ། མོས་རང་གིས་རང་ལ་འཁང་ནས་ཆག་
སྒོ་འདི་ཧཱ་སང་རང་གིས་བཟོས་པ་ཡིན་ནོ། ། ཞེས་ཆིག་ལབ་རྒྱག་བཞིན་དུ་རྐང་པ་
འཐེང་འཐེང་པོའི་ངང་ཧཱ་སང་ཡིབ་ནས་སྡོད་པའི་གནས་དེར་བསྐྱོད་དེ་སྨྲས་པར།
ཝ་ཡེ། རྒྱལ་མོས་ཁྱོད་འབོད་ལ་བཏང་བྱུང་བས་བདག་མཉམ་དུ་ཤོག་ཅིག ད་ནི་
ཁྱོད་འཆི་བའི་དུས་ལ་སླེབས་པ་ཡིན་ནོ་ཞེས་བརྗོད།
ཧཱ་སང་ནི་རྒྱུ་མཚན་ཇི་ཡིན་མ་རྟོགས་པར་རྒན་མོ་མཉམ་དུ་ཕོ་བྲང་ནང་སོང་
ཞིང་། ངག་ནས་མགོན་པོ་མཁྱེན་ནོ ༎ བདག་ལ་ཁ་ཉེས་གོད་ཀ་མི་ཡོང་བའི་མགོན་
དང་དཔུང་མཉེན་མཛོད་ཅིག ཅེས་ཨཱ་ལཱ་ཐུགས་རྗེ་ཅན་ལ་གསོལ་བ་འདེབས་བཞིན་
བསྐྱོད། ལམ་བར་དུ་རྒན་མོས་ཁོ་ལ་རྒྱལ་མོར་གཏུགས་པའི་ཐབས་ཇི་ལྟར་དགོས་
ལུགས་ལེགས་པར་བསླབས། ཡུད་ཙམ་སོང་བ་ན་ཁོང་གཉིས་པོ་ཕོ་བྲང་དུ་རྒྱལ་མོའི་
དྲུང་དུ་འབྱོར། རྒྱལ་མོ་དེ་ནི་ངོ་གདོང་སེང་རས་ཀྱིས་བཀབ་ནས་ཡོད་པས། ཧཱ་སང་
གིས་དེ་མར་པུས་མོ་བཙུགས་ནས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་མཚམས་རྒྱལ་
མོ་སྐུ་ཚེ་ཁྲི་ཕྲག་བརྟན་པ་ཤོག་ཅེས་སྨོན་པ་བྱས། རྒྱལ་མོས་རྒན་མོར་ཧཱ་སང་རང་གི་
འགྲམ་དུ་ཡོང་ནས་གཏམ་གླེང་བྱེད་དགོས་པའི་བརྡ་བཏང༌། རྒན་མོས་རྒྱལ་མོའི་
བཀའ་བཞིན་ཧཱ་སང་ལ་སྨྲས་པར། རྒྱལ་མོ་ཆེན་པོས་ཁྱོད་ཀྱི་མིང་ལ་ཅི་ཟེར་བ་དང་།
ཡུལ་ཕྱོགས་གང་ནས་ཡོང་བ། ཁྱོད་ཀྱི་ཆུང་མའི་མིང་ལ་ཅི་ཟེར་བ་སོགས་བཀའ་འདྲི་
ཕེབས་ཚུལ་བརྗོད།
ཧཱ་སང་གིས་རིག་པ་བསྒྲིམས་ཏེ་གུས་པ་ཆེན་པོས། ཀྱེ། རྒྱལ་མོ་ཆེན་པོ་མཁྱེན།
བདག་གི་མིང་ལ་ཧཱ་སང་ཟེར་ཞིང་། ཡུལ་པཱ་ཟོ་རཱ་ནས་ཡོང་། ཁོ་བོའི་ཆུང་མའི་
མིང་ལ་ཅི་ཟེར་མི་ཤེས་ཀྱང་བདག་ལ་ཕྲུ་གུ་བུ་གཉིས་ཡོད་པ་རྒན་པའི་མིང་ལ་ནཱ་
351

༄༅།།མཚན་ཞག་སྟོང་གི་གཏམ་རྒྱུད།
སུར་དང་གཞོན་པའི་མིང་ལ་མཱ་སུར་ཞེས་འབོད།
རྒྱལ་མོ་ན་རེ། ཁྱོད་ཀྱི་ཆུང་མས་ཕྲུ་གུ་གཉིས་གང་ནས་ཁྲིད་པ་ཡིན་ནམ།
ཧཱ་སང་ན་རེ། སྦག་ཏའི་རྒྱལ་པོའི་ཕོ་བྲང་ནས་ཁྲིད་སོང་བ་རེད།
རྒྱལ་མོ་ན་རེ། མོ་འགྲོ་ཁར་ཁྱོད་ལ་གཏམ་ཅི་ཞིག་བཞག་ཡོད་དམ།
ཧཱ་སང་ན་རེ། མོ་འགྲོ་ཁར་བདག་གི་སྐྱེད་མར་ཁྱོད་ཀྱི་བུ་ཕྱིར་ལོག་རྗེས་ཁོ་མོ་
དྲན་པ་བྱུང་ན་ཝ་ཀ་གླིང་ཕྲན་དུ་འཚོལ་བར་ཤོག་ཅེས་ཁ་ལན་བཞག་འདུག
རྒྱལ་མོ་དེས་མགོ་བོ་ལྕོག་ལྕོག་བྱེད་བཞིན་དུ་སྨྲས་པར། ཁྱོད་ཀྱི་ཆུང་མས་ཁྱོད་
དང་བྲལ་ངོ་མ་ཡིན་ན། ཁྱོད་ཀྱི་སྐྱེད་མར་གཏམ་འདི་ལྟར་བརྗོད་མི་སྲིད་ལ། ཆུང་
མས་ཁྱོད་དང་ཕྲད་འདོད་པ་མ་ཡིན་ན་མོའི་སྡོད་གནས་བཞག་སྟེ་ཁྱོད་འཚོལ་བར་
ཡོང་དགོས་པའི་ཁ་ལན་ཡང་འཇོག་མི་སྲིད་ཅེས་བརྗོད།
ཧཱ་སང་ན་རེ། བདག་གི་གནས་ཚུལ་རྣམས་སྦ་གསང་མེད་པར་ཁྱེད་ལ་ཞུས་
ཡིན། ཁོ་བོས་ཨཱ་ལཱ་དང་རྒྱལ་མོ་ཁྱོད་ཀྱིས་བདག་ལ་རོགས་མགོན་གནང་རྒྱུའི་སྐྱབས་
འཇུག་ཞུས་ན། ཉམ་ཐག་བདག་ལ་སྙིང་རྗེའི་ཡུལ་དུ་དགོངས་ནས་ཁོ་བོ་རང་གི་ཆུང་
མ་བུ་ཕྲུག་དང་མཉམ་འཛོམས་ཐུབ་པའི་རོགས་མགོན་མཛད་པ་ལས། བདག་ལ་
བཀའ་ཆད་མེད་པ་མཁྱེན་ཞེས་བརྗོད་ནས་ངུ་བཞིན་དུ་སྐྱོ་གླུ་འདི་ལྟར་བླངས།
བདག་གི་འདོད་དོན་འགྲུབ་པར་མ་གྱུར་ཡང་།།
དཀའ་སྤྱད་ངལ་བ་འབྲས་མེད་སོང་མ་གྱུར།།
བདག་ལ་བདེ་བའི་འབྲས་བུ་མ་ཐོབ་ཀྱང་།།
བདེ་བའི་འབྱུང་གནས་ཁྱེད་ལ་གུས་ཕྱག་འབུལ།།
རྒྱལ་མོ་དེས་མགོ་བོ་དུད་དེ་ཡུད་ཙམ་མནོ་བསམ་བྱས་མཐར་མགོ་བོ་ལྕོག་ལྕོག་
བྱས་ཏེ་ཧཱ་སང་ལ། བདག་གིས་ཁྱོད་ལ་སྙིང་རྗེ་བྱས་ནས་ཁྱོད་གླིང་ཕྲན་ཐོག་གི་བུད་
352

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
མེད་དཔུང་ཚོགས་ལ་རུ་གཟིགས་བྱེད་དུ་བཅུག བུད་མེད་དཔུང་ཚོགས་ཁྲོད་ནས་
ཁྱོད་ཀྱི་ཆུང་མ་རྙེད་ཚེ། ཁྱོད་ཆུང་མ་མཉམ་ཁྲིད་ཀྱིས་རང་ཡུལ་དུ་ལོག་རྒྱུའི་གནང་
བ་སྟེར། གལ་ཏེ་དཔུང་ཁྲོད་དུ་ཁྱོད་ཀྱི་ཆུང་མ་མེད་ན། ཁྱོད་ཧྲེ་བ་ཤིའི་ཁྱིམ་སྒོའི་ཐོག་
གནམ་ཐག་བརྒྱབ་ནས་གསོད་རྒྱུ་ཡིན་ཞེས་བརྗོད།
ཧཱ་སང་ན་། བདག་ནི་ཐབས་དེ་ལ་མོས། ཁོ་བོས་རྒྱལ་མོ་ཆེན་པོའི་བཀའ་
དང་དུ་ལེན། ད་ནི་ཨཱ་ལཱ་ཐུགས་རྗེ་ཅན་ལ་སྐྱབས་བཅོལ་རྒྱུ་ལས་གཞན་པའི་ཐབས་
མེད།
དེའི་ཚེ་དེའི་དུས་སུ་རྒྱལ་མོས་རྒན་མོ་ཧྲེ་ཝ་ཤི་གྲོང་ནང་གི་བུད་མེད་རྣམས་ཕོ་
བྲང་དུ་འགུག་པར་མངགས།
བུད་མེད་རྣམས་འབྱོར་མཚམས་རྒྱལ་མོས་བུད་མེད་བརྒྱ་ཕྲག་རེ་རེ་བཞིན་ཧཱ་
སང་གི་མདུན་དུ་བཏང་ནས་ཁོ་པའི་ཆུང་མ་ཡོད་མེད་ལྟ་བར་བཅུག དེ་ལྟར་གྲོང་
ནང་གི་བུད་མེད་རྣམས་རྫོགས་པར་གྱུར་ན་ཡང་ཧཱ་སང་ལ་ཆུང་མ་མ་རྙེད་པས།
རྒྱལ་མོས་ཁྱོད་ཀྱི་ཆུང་མ་འདུག་གམ་ཞེས་དྲིས།
ཧཱ་སང་ན་རེ། རྒྱལ་མོ་ཆེན་པོ་ཁྱེད་ཚད་བཙུགས། དཔུང་ཁྲོད་དུ་ཁོ་བོའི་ཆུང་
མ་མེད་དོ། །
རྒྱལ་མོ་དེ་ཤིན་ཏུ་ཁྲོ་བར་གྱུར་ནས་རྒན་མོ་ཧྲེ་ཝ་ཤི་ལ་སྨྲས་པར། ཁྱོད་སོང་
སྟེ་བཙུན་མོའི་ཕོ་བྲང་གི་གཞོན་ནུ་མ་ཐམས་ཅད་བོས་ནས་ཁོ་ལ་ལྟ་བར་བཅུག་ཅེས་
བརྗོད་པ་ན། རྒན་མོས་རྒྱལ་མོའི་བཀའ་བཞིན་ཕོ་བྲང་ནང་གི་གཞོན་ནུ་མ་རྣམས་
བཀུག་ནས་རེ་རེ་བཞིན་ཧཱ་སང་ལ་ལྟ་བར་བཅུག འོན་ཀྱང་གཞོན་ནུ་མ་དེ་དག་གི་
ཁྲོད་ནས་ཀྱང་ཧཱ་སང་གི་ཆུང་མ་མ་རྙེད་པས།ཁོས་རྒྱལ་མོར་བུད་མེད་འདི་དག་གི་
ཁྲོད་དུའང་བདག་གི་ཆུང་མ་མེད་དོ་ཞེས་བརྗོད།
353

༄༅།།མཚན་ཞག་སྟོང་གི་གཏམ་རྒྱུད།
རྒྱལ་མོ་དེ་ཁོང་ཁྲོའི་མེ་ལྕེ་འབར་ནས་མདུན་འཁོར་རྣམས་ལ་སྐྱེ་བོ་འདིའི་སྐེ་
གཅོད་ཅིག དེ་ལྟར་མ་བྱས་ན་སླད་མི་སྲུན་པའི་སྐྱེ་བོ་དག་གིས་ང་ཅག་གི་གླིང་ཕྲན་
ཐོག་ཡོང་ནས་གསང་བ་རྐུ་བར་བྱེད་སྲིད་པ་ཡིན་ཞེས་བརྗོད།
མདུན་འཁོར་རྣམས་ཀྱིས་ཧཱ་སང་ས་ལ་བསྙལ་རྗེས་ཁོ་པའི་གོས་ཀྱི་ཐུ་བས་
མིག་བཀབ། རལ་གྲི་སྐེ་ཐོག་ཏུ་བཞག་ནས་རྒྱལ་མོའི་བཀའ་བྱུང་འཕྲལ་ཁོ་པའི་སྐེ་
བྲེགས་ཏེ་གསོད་པར་གཟས་པ་ན། རྒན་མོ་ཧྲེ་ཝ་ཤིས་རྒྱལ་མོའི་མདུན་དུ་པུས་མོ་ས་
ལ་བཙུགས། རྒྱལ་མོའི་གོས་ཀྱི་ཐུ་བ་རང་གི་སྤྱི་བོས་བླངས་ཏེ་སྨྲས་པར། ཀྱེ། རྒྱལ་
མོ་ཆེན་པོ་མཁྱེན། བདག་གིས་ཁྱེད་རྣམས་ཀྱི་འཚོ་རྫི་མ་མ་བྱས་པའི་ངོ་ལ་གཟིགས་
ནས་རེ་ཞིག་ཁོ་གསོད་པར་མི་མཛོད། རྒྱལ་མོ་ཁྱེད་ཀྱི་དགོངས་པར་མངའ་བ་བཞིན་
ཉམ་ཐག་སྐྱེ་བོ་འདིས་ལུས་སྲོག་གི་འཇིགས་པར་ཇི་མི་སྙམ་པར་མི་ཡུལ་ན་མེད་པའི་
དཀའ་བ་སྤྱད། ཨཱ་ལའི་ཐུགས་རྗེས་དཀའ་བ་དང་འཇིགས་པ་ལས་གྲོལ། ཁོས་རྒྱལ་
མོ་ཁྱེད་བྱམས་དང་སྙིང་རྗེའི་བདག་ཉིད་ཡིན་པ་རྟོགས་ནས་འདིར་ཁྱེད་ལ་སྐྱབས་
བཅོལ་ཏུ་ཡོང་གལ་ཏེ་ཁྱེད་ཀྱིས་ཁོ་དགུམ་པར་མཛད་ན། གནས་ཚུལ་ཕྱི་ལ་ཁྱབ་
ནས་ཁྱེད་ལ་མཚན་ཤས་ཡོང་རྒྱུ་གོར་མ་ཆགས། ད་ཆ་སྐྱེ་བོ་འདི་རྒྱལ་མོ་ཁྱེད་ཀྱི་ཕྱག་
ཏུ་ཐེབས་ནས་བྲོས་པའི་ཐབས་མེད་ན། རེ་ཞིག་ཁོ་བདག་ལ་རྩིས་སྤྲོད་མཛོད། ནམ་
ཞིག་ང་ཅག་ཝ་ཀ་གླིང་ཕྲན་དུ་ཁོའི་ཆུང་མ་མེད་ངེས་ར་འཕྲོད་བྱུང་ཚེ། རྒྱལ་མོ་ཁྱེད་
ཀྱི་བཀའ་ནམ་ཕེབས་ལ་བདག་གིས་ཁོ་ཁྱེད་ལ་རྩིས་འབུལ་ཞུ། བདག་ནི་ཁྱེད་ལ་
འཚོ་རྫི་མ་མ་བྱས་པའི་དྲིན་ཡོད་པས། རྒྱལ་མོ་ཁྱེད་ཀྱིས་བྱམས་དང་སྙིང་རྗེ་མཛད་
དེ་ཁོ་པའི་འདོད་དོན་སྒྲུབ་སྲིད་པར་སྙམ་ལ། ཁྱེད་ནི་ཐུགས་རྒྱུད་དྲང་ཞིང་སྙིང་རྗེ་
ཆེ་བར་བརྟེན་བདག་གིས་ཁོའི་རེ་བ་དང་དུ་བླངས། དེ་ལྟར་མ་ཡིན་ན་བདག་གིས་
ཁོ་པ་འདིར་ཁྲིད་ག་ལ་ཕོད། སྐབས་འདིར་ཁོ་མོའི་ཡིད་ལ་རྒྱལ་མོ་ཆེན་པོས་སྐྱེ་བོ་
354

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
འདི་ལ་གཟིགས་ཙམ་དང་། ཁོའི་སྙན་ངག་གསན་ཙམ་མཛད་ན་བསམས། ལར་
ཁོ་པ་ང་ཅག་གི་ཡུལ་དུ་སླེབས་ནས་ཡུལ་འདིའི་བཟའ་བཏུང་སྤྱད་ཟིན་པས། ངེད་
རྣམས་ཀྱིས་ཁོ་ལ་སྲུང་སྐྱོབ་བྱེད་དགོས་པ་ཡིན། ལྷག་པར་དུ་བདག་གིས་ཁོ་པ་རྒྱལ་
མོའི་དྲུང་དུ་ཁྲིད་ནས་རོགས་མགོན་སྐྱབས་ཞུ་བྱེད་རྒྱུའི་ཁས་བླངས་པ་ཡིན། ཅི་ཕྱིར་
ཞེ་ན། སྤྱིར་གཉེན་བཤེས་བྲལ་བའི་སྡུག་བསྔལ་ནི་བཟོད་པར་དཀའ་ལ། སྒོས་སུ་
བཟའ་ཚོ་བུ་ཕྲུག་ཡ་བྲལ་དུ་སོང་བ་ནི་འཆི་བའི་སྡུག་བསྔལ་ལས་ཀྱང་ལྕི་བ་རྒྱལ་མོ་
ཆེན་པོའི་དགོངས་པར་མངའ་གསལ་ལགས་ན། ད་ཆ་རྒྱལ་མོ་ཁྱེད་ལས་གྲོང་དང་ཕོ་
བྲང་ནང་གི་བུད་མེད་ཐམས་ཅད་ལ་བལྟས་ཟིན་པས། ད་ནི་ཁྱེད་ཀྱི་བཞིན་ཁེབས་ཕྱེ་
ནས་ཁོ་ལ་ལྟ་བར་འཇུག་ཅེས་ཞུ་བ་ནན་གྱིས་ཕུལ།
རྒྱལ་མོ་དེས་འཛུམ་པའི་རྣམ་འགྱུར་དང་བཅས་ཏེ་ཁྱོད་ཀྱིས་སྐྱེ་བོ་དེ་བདག་
གི་ཟླ་བོ་རེད་ཟེར་བ་ཡིན་ནམ།། བདག་ལ་དེའི་ཕྲུ་གུ་ཡོད་པ་ཡིན་ནམ། ཁོ་མོས་སྐྱེ་
བོ་དེ་ལ་ངོ་གདོང་སྟོན་དགོས་པ་ཡིན་ནམ། ཞེས་བརྗོད་མཚམས་ཧཱ་སང་ཁྲིད་ཡོང་
དགོས་པའི་བཀའ་བཏང་རྗེས་རྒྱལ་མོས་རང་གི་ངོ་ཁེབས་ཕྱེ་ནས་ཧཱ་སང་ལ་ལྟ་བར་
བཅུག རྒྱལ་མོའི་བཞིན་རས་མཐོང་བ་དང་ཧཱ་སང་སྐད་ཆེན་ཤོར་ནས་རང་སར་
དྲན་མེད་དུ་འགྱེལ། ཁོའི་སྐད་ཆེན་གྱིས་ཕོ་བྲང་ཡང་ཡོམ་ཡོམ་དུ་འགུལ། རྒན་མོས་
ཁོ་འགྱེལ་བ་ལས་བསླངས་ཏེ་སེམས་གསོ་དང་སྦྲགས་ཁྱོད་ཅི་བྱས་སོང་ངམ་ཞེས་དྲིས།
ཧཱ་སང་གིས་རྒྱལ་མོ་འདི་ནི་ཡང་ན་བདག་གི་ཆུང་མ་ཡིན་པ་དང་ཡང་ན་བདག་གི་
ཆུང་མ་དང་གཉིས་སུ་མེད་པའི་ཆ་འདྲ་བ་ཞིག་རེད་འདུག་ཅེས་བརྗོད།
རྒྱལ་མོ་དེ་སྤྲོ་ལངས་ནས་སྨྲས་པར། རྒན་མོ་གདུག་པ་ཅན་ཁྱོད་ལྟོས་དང༌། སྐྱེ་
བོ་འདིས་བདག་ལ་མིག་འབུར་ཚུགས་སུ་ལྟ་བ་ཁོ་སྨྱོ་བ་མིན་ནམ་ཞེས་བརྗོད།
རྒན་མོ་ན་རེ། རྒྱལ་མོ་ཆེན་པོ་མཁྱེན། ཁྱེད་དགོངས་པ་དྭངས་བ་གྱིས་ལ། ཁོ་
355

༄༅།།མཚན་ཞག་སྟོང་གི་གཏམ་རྒྱུད།
པར་འཁང་བར་མི་མཛོད། གནའ་མིས་བཤད་པ་བདེན། མཛའ་བོ་དྲན་ནད་ཕོག་
པའི་མི་དེ་སྨྱོན་པ་འདྲ། དེ་ལ་སྨན་གྱིས་ཕན་པ་ཡོད་མ་ཡིན།
དེ་མར་ཧཱ་སང་གིས་ངུ་ངག་དིར་དིར་དུ་སྐྱོ་གླུ་འདི་ལྟར་བླངས།
ཁོ་ཚོའི་ཤུལ་རྗེས་བདག་གིས་མཐོང་ནས་བྱུང་།།
དྲན་པའི་སེམས་དང་ཡིད་ཀྱི་སྡུག་བསྔལ་འཕེལ།།
བྲལ་བའི་གདུང་བས་ཡིད་ནི་སྨྱོ་གྱུར་བས། །
ཁོང་རྣམས་བདག་ལ་སྦྱིན་པ་ཐུགས་རྗེས་གཟིགས། །
སྐྱོ་གླུ་བླངས་ཟིན་འཕྲལ་ཧཱ་སང་གིས་རྒྱལ་མོར། ཨཱ་ལཱ་ཚད་བཙུགས། ཁྱེད་
བདག་གི་ཆུང་མ་མིན་ན་ཡང་ཁྱེད་ནི་ཁོ་བོའི་ཆུང་མ་དང་རྣམ་དབྱེར་མི་མཆིས་སོ་
ཞེས་བརྗོད་པ་ན། རྒྱལ་མོ་དེས་དགོད་ཙམ་བྱས་རྗེས་རྒན་མོ་ཧྲེ་ཝ་ཤི་ལ་སྨྲས་པར།
ཁྱོད་ཀྱིས་སྐྱེ་བོ་འདི་སྔར་གྱི་གནས་སུ་བཞག་ནས་བཀུར་སྟི་གང་ལེགས་གྱིས། ཁོ་ལ་
རོགས་རམ་བྱེད་དགོས་མིན་བདག་གིས་མནོ་བསམ་ལེགས་པར་བྱེད། གལ་ཏེ་སྐྱེ་བོ་
འདི་རང་གི་དམ་བཅའ་སྲོག་ལྟར་སྲུང་མཁན་མཛའ་འབྲེལ་མི་ལྷོད་པའི་སྐྱེས་བུ་དམ་
པ་ཞིག་ཡིན་ན་ང་ཅག་རྣམས་ཀྱིས་ཁོ་ལ་རོགས་མགོན་བྱས་ཏེ་ཁོ་པའི་འདོད་དོན་
སྒྲུབ་དགོས་པ་ཡིན་ལ། ལྷག་པར་དུ་སྐྱེ་བོ་འདི་ང་ཅག་གི་ཡུལ་དུ་སླེབས་ནས་ཡུལ་
འདིའི་བཟའ་བཏུང་ལ་སྤྱད་པ་མ་ཟད། ལ་ཀླུང་དུ་མ་བརྒལ་ནས་མི་ཡུལ་དུ་མེད་
པའི་དཀའ་བ་གྲངས་ལས་འདས་པ་སྤྱད་ཡོད་པས། ང་ཅག་གིས་ཁོ་ལ་བདག་སྤྲོད་
མ་བྱས་ན་ག་ལ་འགྲིག །ཁྱོད་ཀྱིས་ཁོ་པ་ཁྱིམ་དུ་ཁྲིད་ནས་འཁོར་གཡོག་རྣམས་ལ་རྩིས་
སྤྲོད་བྱས་རྗེས་འཕྲལ་དུ་བདག་གི་སར་ཡོང་དགོས། ཨཱ་ལའི་ཐུགས་རྗེས་གཟིགས་ན་
བདག་གིས་བྱ་བ་བཟང་པོ་ཞིག་ཁྱོད་དང་གྲོས་དགོས་པ་ཡིན་ཞེས་བརྗོད།
རྒན་མོ་ཧྲེ་ཝ་ཤིས་རྒྱལ་མོའི་བཀའ་བཞིན་ཧཱ་སང་རང་གི་ཁྱིམ་དུ་ཁྲིད་ནས་
356

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
འཁོར་གཡོག་རྣམས་ལ་རྩིས་སྤྲོད་ཀྱིས་ཁོ་ལ་བཀུར་སྟི་ཞབས་ཏོག་གང་ལེགས་བྱེད་
དགོས་པའི་མངག་བྱ་ནན་པོ་བྱས་རྗེས་རྒྱལ་མོའི་དྲུང་དུ་བསྐྱོད། རྒྱལ་མོས་རྒན་མོར་
གོ་གྱོན་མཚོན་ཐོགས་ཀྱིས་དཔའ་ངར་ཆེ་བའི་རྟ་དམག་སྟོང་གཅིག་གྲ་སྒྲིག་གིས་
བཀའ་བསྒུགས་ནས་སྡོད་དགོས་ཚུལ་བརྗོད།
རྒན་མོས་དེ་མར་ཡ་ལད་བཙན་པོ་ལུས་ལ་གྱོན་ཞིང༌། ལག་ཏུ་རྣོ་དབལ་རལ་
གྲི་ཐོགས། རྟ་དམག་གོ་ཧྲག་སྟོང་ཚོ་གཅིག་བསྡུས་ནས་རྒྱལ་མོའི་བཀའ་བསྒུགས་
ཏེ་བསྡད། རྒྱལ་མོས་རྒན་མོར་རྟ་དམག་ཁྲིད་དེ་ཡབ་རྒྱལ་པོའི་བཞུགས་གནས་
རྒྱལ་སར་རང་གི་གཅུང་མོ་མེ་ནཱ་ལུན་སེ་ནོ་ཡུས་ཀྱི་སར་འགྲོ་དགོས་པའི་བཀའ་
ཕབ། ཐོན་ཁར་རྒན་མོར་ཁྱོད་ཀྱིས་བདག་གི་གཅུང་མོར་ཁོ་མོ་ཚ་བོ་གཉིས་དྲན་ཆེ་
བས། ཁོང་གཉིས་ལ་བདག་གིས་བསྐུར་བའི་གོ་ཁྲབ་དེ་གཡོགས་ནས་ཁྱོད་མཉམ་
དུ་བདག་ཕྲད་པར་གཏོང་དགོས་ལུགས་བརྗོད། འོན་ཀྱང་ཧཱ་སང་སྐོར་མོ་ལ་གཏན་
ནས་ཤོད་མི་རུང་། ཁྱོད་ཕྱིར་ལོག་བྱེད་ཁར་བདག་གིས་གཅུང་མོ་ཡང་ཁོ་མོ་ཐུག་
འཕྲད་ལ་ཡོང་དགོས་ལུགས་བརྗོད་པ་ཤོད་ཅིག གལ་ཏེ་གཅུང་མོ་ཡོང་འདོད་པ་
ཡིན་ན། ཁྱོད་ཕྲུ་གུ་གཉིས་མཉམ་ཁྲིད་ཐོག་ནམ་ཉིན་རྩོལ་ཤད་ཀྱིས་སྔོན་ལ་ཕྱིར་ལོག་
བྱེད་དགོས། གནས་ཚུལ་འདི་ཅི་ནས་ཀྱང་གསང་རྒྱ་གང་ནན་བྱེད་དགོས། གལ་ཏེ་
བདག་གི་གཅུང་མོ་དེ་ཧཱ་སང་གི་ཆུང་མ་ཡིན་པ་དང་། ཚ་བོ་དེ་གཉིས་ཀྱང་ཁོ་ཡི་
ཕྲུ་གུ་ཡིན་ངེས་ན། བདག་གིས་ཁོ་ཅག་བཟའ་མི་བུ་ཕྲུག་མཉམ་འཛོམས་བྱེད་པ་
འགོག་མི་སྲིད་ལ། ཁོས་རང་གི་ཆུང་མ་དང་ཕྲུ་གུ་ཁྲིད་རྒྱུར་ཡང་དགག་བྱ་མི་བྱེད་
ཅེས་བརྗོད།
རྒན་མོ་ཧྲེ་ཝ་ཤིས་དོན་དེ་རང་ཡིན་ཤག་ལས་རྒྱལ་མོའི་བློ་ངོ་མ་མ་རྟོགས།
དོན་དུ་རྒྱལ་མོའི་ཡིད་ལ་གལ་ཏེ་གཅུང་མོ་དེ་ཧཱ་སང་གི་ཆུང་མ་མིན་པ་དང་། མོའི་
357

༄༅།།མཚན་ཞག་སྟོང་གི་གཏམ་རྒྱུད།
ཕྲུ་གུ་གཉིས་པོའི་ཁ་རི་ངོ་མདོག་ཁོ་དང་འདྲ་བ་མ་ཡིན་ན་ཁོ་གསོད་རྒྱུར་ཐག་བཅད།
ཡང་རྒྱལ་མོས་རྒན་མོར་སྨྲས་པར། བདག་གི་བསམ་ཚོད་མ་འཕྱུགས་ན་མེ་ནཱ་ལུན་
སེ་ནོ་ཡུས་ནི་ཧཱ་སང་གི་ཆུང་མ་ཡིན་པར་ངེས། ཅིའི་ཕྱིར་ཞེ་ན། ཁོ་པས་བརྗོད་པའི་
བྱད་གཟུགས་སྐྱེ་འབྲས་ལ་གཞིགས་ན་བདག་གི་གཅུང་མོ་ལས་གཞན་དུ་མ་མཆིས།
ཁོ་པས་བརྗོད་པའི་ལུས་ཕྲ་ཞིང་ལྡེམ་པ་དང༌། བཞིན་མཛེས་ཤིང་ཡིད་དུ་འོང་
བ། མཐོང་ན་དགའ་བ་བཅས་ཀྱི་དགེ་བའི་མཚན་མ་ནི་ང་ཅག་ལྕམ་སྲིང་རྣམས་ལ་
འཛོམ་པ་ཡིན་ལ། ལྷག་པར་དུ་གཅུང་མོ་ཐ་ཆུང་ནི་དེ་བས་འདྲ་ཆེ། ཨཱ་ལཱ་ཐུགས་རྗེ་
ཅན་གྱིས་དེ་དག་ཐམས་ཅད་གསལ་བར་མཁྱེན་པ་ཡིན་ཞེས་བརྗོད།
རྒན་མོ་ཧྲེ་ཝ་ཤིས་རྒྱལ་མོའི་བཀའ་བརྩི་དང་ལེན་ཐོག ཁོང་གི་ལག་ཏུ་འོ་སྦྱར་
རྗེས་ཐོན་ཁར་རང་ཁྱིམ་དུ་བསྐྱོད་ནས་རྒྱལ་མོའི་གཏམ་རྣམས་ཧཱ་སང་ལ་ཇི་བཞིན་
དུ་བརྗོད། གཏམ་དེ་དག་ཐོས་པ་དང་ཧཱ་སང་ནི་ཤིན་ཏུ་དགའ་བར་གྱུར་ནས་ཡར་
ལངས་ཏེ་རྒན་མོའི་ཐོད་པར་འོ་སྦྱར། རྒན་མོས་ཧཱ་སང་ལ་སྨྲས་པར། ད་ནི་བུ་ཁྱོད་
སེམས་ཁྲལ་བྱེད་དགོས་དོན་མེད་པས་བློ་ལྷོད་ལ་ཕབ་ནས་སྡོད་ཅིག ཅེས་བརྗོད་
མ་ཐག་ལུས་ལ་གོ་ཆ་བགོས་ཤིང་རྟ་དམག་སྟོང་ཚོ་གཅིག་མཉམ་ཁྲིད་ཀྱིས་རྒྱལ་སའི་
ཕྱོགས་སུ་བསྐྱོད། རྒན་མོ་དཔུང་དང་བཅས་པ་ཉིན་ཞག་གསུམ་རིང་རིངས་སྟབས་
ཀྱིས་བསྐྱོད་དེ་རྒྱལ་སར་འབྱོར་འཕྲལ་སྲས་མོ་མེ་ནཱ་ལུན་སེ་ནོ་ཡུས་ཐུག་འཕྲད་ཀྱིས་
འཚམས་ཞུ་བྱས་རྗེས། རྒྱལ་མོ་ནུ་ལུ་ལཱ་གུ་ཏཱས་གཅུང་མོ་མ་སྨད་རྣམས་དྲན་པའི་བློ་
དང་། གཅུང་མོ་ཐུག་འཕྲད་ལ་མ་ཡོང་བའི་བློ་འཕམ་ཆེ་ཚུལ་སོགས་བརྒྱུད་བསྒྲགས་
བྱས་པ་ན། སྲས་མོ་མེ་ནཱ་ལུན་སེ་ནོ་ཡུས་ཀྱིས་གཅེན་མོ་མཇལ་བར་མ་སོང་བ་བདག་
གིས་ལན། ད་ལན་བདག་ནི་གཅེན་མོ་མཇལ་བར་འགྲོ་ངེས་ཡིན་ཞེས་བརྗོད་མུར་
འཁོར་གཡོག་རྣམས་ལ་གྲོང་ཁྱེར་གྱི་ཕྱི་རོལ་དུ་སྡོད་གུར་རྒྱག་དགོས་པའི་བཀའ་ཕབ་
358

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
པ་དང་ཆབས་ཅིག་གཅེན་མོར་འབུལ་རྒྱུའི་ཕྱག་རྟགས་རྩ་ཆེའི་རིགས་གྲ་སྒྲིག་གིས་
ཐོན་གྲ་བསྒྲིགས། སྐབས་དེར་རྒྱལ་པོས་གཟིམ་ཆུང་ནས་གྲོང་ཁྱེར་ཕྱི་རོལ་ཏུ་གུར་
མང་པོ་བརྒྱབ་ཡོད་པ་གཟིགས་ནས་ཅི་ཡིན་བཀའ་འདྲི་ཕེབས་པར། འཁོར་གཡོག་
རྣམས་ཀྱིས་སྲས་མོ་མེ་ནཱ་ལུན་སེ་ནོ་ཡུས་གཅེན་མོ་ནུ་ལུ་ལཱ་གུ་ཏཱ་མཇལ་བར་ཕེབས་
ཐོན་གྱི་དབུ་གུར་རེད་ཅེས་བརྗོད།
གཏམ་དེ་ཐོས་པ་དང་རྒྱལ་པོས་ཕྱག་མཛོད་ནས་གསེར་དངུལ་མུ་ཏིག་ལ་
སོགས་པའི་རིན་པོ་ཆེའི་རིགས་དང༌། འབྲུ་རིགས་སོགས་དངོས་པོའི་བྱེ་བྲག་བསམ་
གྱིས་མི་ཁྱབ་སྐྱེས་སུ་བསྐུར་བ་མ་ཟད་དཔུང་ཆེན་སྐྱེལ་མར་བཏང༌
རྒྱལ་པོར་སྲས་མོ་སྤུན་བདུན་ཡོད་པ་དེ་ཁྲོད་ནས་སྲས་མོ་ཐ་ཆུང་མ་གཏོགས་
གཞན་རྣམས་ཡབ་གཅིག་ཡུམ་གཅིག་ཏུ་མཆིས་ཤིང༌། སྲས་མོ་རྒན་འགོ་དེའི་མཚན་
ལ་ནུ་ལུ་ལཱ་གོ་ཏཱ་དང་། སྲས་མོ་གཉིས་པར་ནེ་ཀྲེ་མེན་ཟུལ་པཱ་ཧཱ། སྲས་མོ་གསུམ་
པར་ཧྲེ་མུ་ཞུན་ཙུ་ཧཱ། སྲས་མོ་བཞི་པར་ཧྲེ་ཀྲ་ལེགས་དུན་དོན་ཨར། སྲས་མོ་ལྔ་པར་
ཀུ་དུ་ལེགས་ཀུ་ལུ་པད། སྲས་མོ་དྲུག་པར་ཧྲེ་ལེགས་ཕུ་ལེགས་པེ་ནཱ་ཐུ། སྲས་མོ་ཐ་
ཆུང་དེར་མེ་ནཱ་ལུན་སེ་ནོ་ཡུས་ཞུ་བ་ཡིན། དེ་ནི་ཡུམ་གཞན་ཞིག་ལ་འཁྲུངས་པའི་
སྲས་མོ་ཐ་ཆུང་དེ་ཡིན། ཁོང་ནི་ཧཱ་སང་གི་ཆུང་མ་དེ་རེད།
གྲ་སྒྲིག་ལེགས་པར་ཟིན་མཚམས་རྒན་མོ་ཧྲེ་ཝ་ཤིས་སྲས་མོ་མེ་ནཱ་ལུན་སེ་ནོ་
ཡུས་ཀྱི་འགྲམ་དུ་སོང་ནས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་བ་ན་སྲས་མོས་ཁྱོད་
ལ་དོན་ཅི་ཡོད་དམ་ཞེས་དྲིས།
རྒན་མོ་ན་རེ། ཁྱེད་ཀྱི་གཅེན་མོ་རྒྱལ་མོ་ནུ་ལུ་ལཱའི་བཀའ་ཕེབས་སུ་ཁྱེད་ཀྱིས་
སྲས་ཆུང་གཉིས་ལ་ཁོང་གིས་བསྩལ་བའི་གོ་ཁྲབ་གཡོགས་ཏེ་བདག་གིས་ཁྲིད་ནས་
སྔོན་ལ་སྲས་མོ་ཁྱེད་ཕེབས་པའི་བཀྲ་ཤིས་གཏམ་སྙན་སྐྱེལ་བར་ཡོང་དགོས་གསུངས།
359

༄༅།།མཚན་ཞག་སྟོང་གི་གཏམ་རྒྱུད།
རྒན་མོའི་གཏམ་དེ་ཐོས་པ་དང་སྲས་མོ་མེ་ནཱ་ལུན་སེ་ནོ་ཡུས་བཞིན་མདངས་
ལོག་ནས་ཡུད་ཙམ་མནོ་བསམ་བྱས་རྗེས་མགོ་བོ་གཡུག་གཡུག་བྱས་ཏེ་སྨྲས་པར།
ཁྱོད་ཀྱིས་བདག་གི་ཕྲུ་གུའི་སྐོར་གླེང་བས་ཁོ་མོ་ཡིད་མི་བདེ་བར་གྱུར། ཅི་ཕྱིར་ཞེ་
ན། བདག་གི་ཕྲུ་གུ་གཉིས་བཙས་པ་ནས་བཟུང་གཅེས་སྲུང་ཆེན་པོས་བསྐྱངས་ཏེ་ལྷ་
མི་སུ་ཞིག་ལའང་གདོང་བསྟན་པ་མེད་ན་ཁྱོད་ལ་ཇི་ལྟར་བསྐུར་ཞེས་བརྗོད།
རྒན་མོ་ན་རེ། ཁྱེད་འདི་ལྟར་གསུང་བ་ཅི་ཡིན། ཁྱེད་ནི་རང་གི་གཅེན་མོར་
ཐུགས་ཡིད་མི་ཆེས་སམ། ཁྱེད་སྨྱོ་བ་མིན་ནམ། རྒྱལ་མོའི་བཀའ་དང་འགལ་ན་
ཁྱེད་ཀྱི་གཅེན་མོ་དགོངས་པ་འགལ་ཡོང༌། སྲས་མོ་མཁྱེན་ནོ། ། སྲས་ཆུང་གཉིས་
སྐུ་ན་ཕྲ་བས་སྐུའི་བདེ་འཇགས་ལ་དོ་ཏན་མཛད་གལ་ཆེ་ལ་རང་གིས་གཅེས་པའི་
མི་ལ་སྲུང་སྐྱོབ་བྱེད་དགོས་པ་ལོས་ཡིན། ཁྱེད་ཅག་ལྕམ་སྲིང་རྣམས་ཆུང་བྱིས་པའི་
དུས་ནས་བདག་གིས་བསྐྱངས་པས། ཁོ་མོས་ཁྱེད་ཅག་ལྕམ་སྲིང་རྣམས་ལ་སྙིང་ནས་
གཅེས་པ་ནི་ཁྱེད་ཀྱི་དགོངས་པར་མངའ་གསལ་རེད་ན། ཁྱེད་ཀྱིས་བདག་ལ་ཡིད་
ཆེས་མཛད་ནས་སྲས་ཆུང་གཉིས་བདག་ལ་རྩིས་སྤྲོད་མཛོད། ཁོ་མོས་རང་གི་ལུས་
འདོམ་གང་གྲུ་བཞི་འདི་ས་ལ་བཏིངས་ནས་ཁོང་གཉིས་པོའི་ཕེབས་གདན་བྱེད་ལ།
རང་གི་ཁོག་དྲོན་མོ་འདི་ཕྱེ་ནས་ཁོང་གཉིས་པོའི་བཞུགས་གནས་བྱེད། ཁོང་གཉིས་
པོའི་སྐུ་ལ་ཁྱེད་ཐུགས་གཡེང་མཛད་མི་དགོས། བདག་སྲས་ཆུང་གཉིས་ཁྲིད་ནས་
སྔོན་ལ་གཏོང་ཞེས་བརྗོད།
དེ་ལྟར་རྒན་མོ་ཧྲེ་ཝ་ཤིས་ཨུ་ཚུགས་མཐར་སྐྱེལ་བྱས་རྐྱེན་སྲས་མོ་ནི་གནས་ཚུལ་
ཇི་ཡོང་ཆ་མ་རྟོགས་ཀྱང་གཅེན་མོ་དགོངས་པ་འགལ་དོགས་ཀྱིས་བྱ་ཐབས་ཟད་ནས་
སྲས་ཆུང་གཉིས་རྒན་མོ་དང་མཉམ་དུ་སྔོན་ལ་གཏོང་རྒྱུར་མོས་ཏེ་སྲས་གཉིས་པོ་
བོས་ནས་ལུས་པོ་བཀྲུས་ཤིང་གོ་ཁྲབ་གཡོགས་ནས་རྒན་མོར་རྩིས་སྤྲོད་བྱས།
360

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རྒན་མོ་ཧྲེ་ཝ་ཤིས་སྲས་ཆུང་གཉིས་མཉམ་ཁྲིད་ཀྱིས་ཁོང་གཉིས་པོའི་སྐུ་ཕྱར་
སྲུང་སྐྱོབས་གཟབ་གཟེངས་ལྡན་པའི་ངང་རྒྱལ་མོ་ནུ་ལུ་ལཱ་གོ་ཏཱའི་བཀོད་མངག་ལྟར་
ལམ་གཞན་ཞིག་བརྒྱུད་ནས་ནམ་ཉིན་རྩོལ་ཤད་ཀྱིས་ཕོ་བྲང་དུ་ཕྱིར་ལོག
རྒྱལ་མོ་ནི་རང་གི་ཚ་བོ་གཉིས་མཐོང་མ་ཐག་སྤྲོ་བ་རབ་ཏུ་འཕེལ་ནས་ཁོང་
གཉིས་པོ་པང་དུ་བླངས་ཏེ་རང་གི་བརླ་གཡས་གཡོན་རེར་ཕྲུ་གུ་རེ་བཞག་ནས་བྲལ་
མི་ཕོད་པ་ལྟ་བུ་བྱས། ཡུད་ཙམ་སོང་རྗེས་རྒྱལ་མོས་རྒན་མོར་སྨྲས་པར། ཁྱོད་ཧཱ་
སང་འབོད་དུ་སོང༌། སྔར་བདག་གིས་ཁོ་དང་ཐུག་འཕྲད་བྱས་པ་མ་ཟད། ང་ཡི་
ཁྱིམ་དུ་སྡོད་དུ་བཅུག་ནས་ཁོ་པའི་སྲོག་མ་བཅད་པར་བྱམས་དང་སྙིང་རྗེ་ཆེན་པོས་
བསྐྱངས། ཁོས་དཀའ་བ་དུ་མ་སྤྱད་ནས་སྲོག་གི་འཇིགས་པ་ཇི་སྙེད་ལས་ཐར་ཐུབ་པ་
བྱུང་མོད། འོན་ཀྱང་ཁོ་ད་དུང་འཆི་བའི་འཇིགས་པ་མྱོང་དགོས་པ་ཡིན་ཞེས་བརྗོད།
རྒན་མོ་ན་རེ། ཁྱེད་ཀྱིས་ཧཱ་སང་ལ་ཕྲུ་གུ་གཉིས་ཕྲད་དུ་འཇུག་གམ། གལ་ཏེ་
སྲས་ཆུང་དེ་གཉིས་ཁོ་ཡི་ཕྲུ་གུ་མིན་ན་ཁྱེད་ཀྱིས་ཁོ་ཕྱིར་ལོག་བྱེད་འཇུག་གམ།
རྒྱལ་མོ་རབ་ཏུ་ཁྲོས་ནས་རྒན་མོ་གདུག་པ་ཅན་ཁྱོད་ཅི་ཟེར་བ་ཡིན། ཁྱོད་དང་
ཕྱི་མི་དེའི་བསམ་སྦྱོར་ངན་པའི་ལས་ངན་འདི་དུས་ནམ་ཞིག་ལ་རྫོགས་པ་ཡིན། ང་
ཅག་གི་ཡུལ་དུ་ཡོང་ནས་ངེད་རྣམས་ཀྱི་གསང་བ་རྐུ་བ་དང་། བདག་གི་ངོ་ལ་བལྟས་
ནས་ང་ཅག་གི་ལུས་ལ་བཙོག་གྲིབ་གཏོང་མཁན་སྐྱེ་བོ་དེ་རྒྱ་ཡན་དུ་གཏོང་དགོས་པ་
ཡིན་ནམ། ཁོ་ཕྱིར་ལོག་ནས་གཏམ་འཆལ་ཁྲོམ་དུ་བསྒྲགས། དེ་ནས་ཚོང་པ་རྣམས་
ཀྱིས་ང་ཅག་གི་གནས་ཚུལ་ཁྱེར་དེ་འཛམ་བུའི་གླིང་གི་མི་རྣམས་ལ་བཤད། དེ་ལྟར་
སྐྱེ་བོ་ཀུན་གྱི་ངག་ནས་ན་གཞོན་ཞིག་གིས་སྲོག་ཉེན་ལ་མ་ལྟོས་པར་ལྷ་འདྲེའི་ཡུལ་
དང་། གཅན་གཟན་གཏུམ་པོའི་ཡུལ། འདབ་ཆགས་ཀྱི་ཡུལ་སོགས་རིམ་པ་བརྒྱུད་
ནས་ཝ་ཀ་གླིང་ཕྲན་དུ་བསྐྱོད་དེ་བདེ་པོ་ཐང་མར་ཕྱིར་ལོག་བྱས་ཞེས་བརྗོད་སྲིད་པ་
361

༄༅།།མཚན་ཞག་སྟོང་གི་གཏམ་རྒྱུད།
རེད་ན། དེ་ལྟར་ཅི་ནས་ཀྱང་མི་རུང་། འཇིག་རྟེན་བྱེད་པོ་ཚད་བཙུགས། གལ་
ཏེ་ཁོ་པ་ཕྲུ་གུ་འདི་གཉིས་ཀྱི་ཕ་ངོ་མ་ཡིན་ན། བདག་ངོ་མས་ཁོ་ཡི་སྲོག་གཅོད་པར་
བྱེད་དོ་ཞེས་བརྗོད།
རྒྱལ་མོ་དེས་གཏམ་གྱི་མཇུག་ཏུ་སྐད་ཤུགས་ཆེན་པོས་འཁོར་ཡོག་བོས་པ་ན།
རྒན་མོ་ཧྲེ་ཝ་ཤི་ཤིན་ཏུ་སྐྲག་ནས་ས་ཐོག་ཏུ་འགྱེལ། རྒྱལ་མོས་སྐུ་སྲུང་དང་འཁོར་
གཡོག་བཅུ་ཕྲག་གཉིས་ལ་ཁྱོད་རྣམས་རྒན་མོ་འདི་དང་མཉམ་དུ་སོང་ནས་མོའི་ཁྱིམ་
དུ་ཡོད་པའི་མི་དེ་འདིར་ཁྲིད་ཤོག་ཅེས་བརྗོད།
རྒན་མོ་ཧྲེ་ཝ་ཤི་ངོ་གདོང་ནས་ཐལ་བ་འཕྱུར་ཞིང་ལུས་འདར་སིག་སིག་ཏུ་སྐུ་
སྲུང་དང་འཁོར་གཡོག་རྣམས་མཉམ་དུ་རྒྱུག་སྟབས་ཀྱིས་ཁྱིམ་དུ་བཞུད། རྒན་མོ་
སླེབས་པ་མཐོང་མ་ཐག་ཧཱ་སང་གིས་སྟན་ལས་ལངས་ཏེ་མོ་ཡི་ལག་ཏུ་འོ་སྦྱར་ནས་
བསུ་བ་བྱས་ཀྱང་རྒན་མོས་ཁ་ཡ་མི་བྱེད་པར་རྒྱལ་མོས་ཁྱོད་ཤོག་ཟེར་བས་ཁྱོད་སོང་
ཞིག སྔར་ཁོ་མོས་ཁྱོད་ལ་བྱ་བ་འདི་བྱེད་རུང་བ་མ་ཡིན་པས། ཁྱོད་གང་མགྱོགས་
ལོག་སོང་ན་ལེགས་ཞེས་བརྗོད་པ་མ་ཡིན་ནམ། ད་དུང་བདག་གིས་ཁྱོད་ལ་རྒྱུ་
དངོས་པོའི་བདོག་པ་གང་དགོས་སྦྱིན་རྒྱུ་ཡིན་པས། ཁྱོད་བྱ་བ་འདི་བཏང་ནས་ལོག་
སོང་བ་ལེགས། ཞེས་ལན་བསྟུད་དུ་བརྗོད་ཀྱང་ཁྱོད་ཀྱིས་ཉན་རྣ་མེད་པར་ཁྱོད་དང་
ངེད་གཉིས་ཀ་འཆི་ལམ་དུ་འཁྲིད། ད་ནི་རང་སྡུག་རང་གིས་ཉོས་པ་རེད་ན། ད་
སོང་ཞིག སྙིང་རྗེ་མེད་པའི་རྒྱལ་མོ་གཏུམ་དྲག་ཅན་དེས་ཁྱོད་བསྒུགས་ནས་བསྡད་
ཡོད་ཅེས་བརྗོད།
ཧཱ་སང་ནི་སྙིང་ག་སིག་སིག་ཏུ་འདར་ཞིང་། གསོན་པའི་རེ་བ་བྲལ་ཏེ་ཡིད་
ནས་བྱམས་དང་སྙིང་རྗེའི་བདག་ཉིད་མགོན་པོ་མཁྱེན་ནོ། ། ཁྱེད་ཀྱིས་བདག་ལ་
མགོན་སྐྱབས་མཛོད་ཅིག་ཅེས་གསོལ་བ་བཏབ། དེ་ནས་རྒན་མོ་དང་སྐུ་སྲུང་རྣམས་
362

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཀྱིས་ཁོ་བཟུང་ནས་ཕོ་བྲང་དུ་རྒྱལ་མོའི་སར་ཁྲིད། དེ་གར་ཧཱ་སང་གི་ཕྲུ་གུ་ནཱ་སུར་
དང་མཱ་སུར་གཉིས་རྒྱལ་མོ་དང་མཉམ་དུ་རྩེད་འཇོར་རོལ་བཞིན་ཡོད་པ་ན། ཁོས་
ཞིབ་པར་ལྟ་བའི་ཚེ་རང་གི་ཕྲུ་གུ་ཡིན་པ་ངོ་ཤེས་ཏེ་དགའ་ཚོར་གྱིས་དྲན་མེད་
དུ་བརྒྱལ།
ཕྲུ་གུ་གཉིས་པོས་ཧཱ་སང་མཐོང་བ་དང་རང་གི་ཕ་ངོ་ཤེས། དེ་ལྟར་ཕ་བུའི་
ལྷན་སྐྱེས་བརྩེ་བའི་སྟོབས་ཀྱིས་བུ་དེ་གཉིས་པོས་ཧཱ་སང་གི་འགྲམ་དུ་རྒྱུག་ནས་ངུ་
བཞིན་དུ་ཨ་ཕ། ཨ་ཕ་ཞེས་བོས། རྒན་མོ་དང་དེར་ཡོད་མི་རྣམས་ཀྱིས་ཚུལ་དེ་
མཐོང་བས་ཐམས་ཅད་སྙིང་རྗེའི་མཆི་མ་ལྷུང་ལྷུང་དུ་ཤོར་ནས་སྨྲས་པར། འདི་ནི་
ཨཱ་ལཱའི་ཐུགས་རྗེས་ཁོང་ཕ་བུ་རྣམས་མཉམ་འཛོམས་ཐུབ་པ་རེད་ཅེས་བརྗོད། ཧཱ་
སང་བརྒྱལ་བ་ལས་གསོས་མཚམས་ཁོས་རང་གི་བུ་གཉིས་པང་དུ་བླངས་ནས་ཁོང་
གཉིས་ལ་འཐམས་ཏེ་དྲག་ཏུ་ངུས། སྐབས་དེར་རྒྱལ་མོས་ཁྱེའུ་དེ་གཉིས་པོ་ཧཱ་སང་གི་
ཕྲུ་གུ་ཡིན་པ་ར་འཕྲོད་པ་དང་འབྲེལ། རང་གི་གཅུང་མོ་མེ་ནཱ་ལུན་སེ་ནོ་ཡུས་ནི་ཧཱ་
སང་གི་ཆུང་མ་ཡིན་པ་གསལ་བར་རྟོགས་པས། མེ་འབར་རླུང་བསྐྱོད་ཀྱི་དཔེ་ལྟར་
ཁོང་ཁྲོའི་མེ་ལྕེ་རབ་ཏུ་འབར་ནས་ཧཱ་སང་ལ་མིག་འབུར་ཚུགས་སུ་ལྡིར་ནས་བསྡིགས་
པ་ན། ཁོ་ནི་མི་བཟོད་པའི་འཇིགས་དངངས་ཀྱིས་སླར་ཡང་རང་སར་བརྒྱལ། ཧཱ་
སང་བརྒྱལ་བ་ལས་རིམ་གྱིས་གསོས་པའི་ཚེ་རང་ཉིད་ཕོ་བྲང་ཕྱི་རོལ་གྱི་ས་ཐོག་ཏུ་
བསྐྱུར་ནས་ཡོད་པ་ཚོར། སྐབས་དེར་རྒན་མོ་ཧྲེ་ཝ་ཤི་ནི་ཡིད་ལ་མི་བཟོད་པའི་
གདུང་བས་ཆེས་ཆེར་གཙེས་ཀྱང་རྒྱལ་མོ་དེ་ཁྲོ་སྒང་ལ་བརྟེན་ཞུ་བ་འབུལ་ནུས་བྲལ།
ཧཱ་སང་ཕོ་བྲང་ནས་ཕྱིར་སྤྱུགས་རྗེས་འགྲོ་བའི་ལམ་ནི་མི་ཤེས། སྡོད་པའི་གནས་ནི་
མ་རྙེད་པར་གཅིག་པུར་ལུས་ཏེ་སེམས་གསོ་བའི་གཏམ་དང་། གྲོས་འདྲི་བའི་གྲོགས།
གནས་བཅའ་བའི་ཚང་སོགས་རེ་ལྟོས་འཆའ་ཡུལ་གཅིག་ཀྱང་མེད་པར་ལུས། ཁོའི་
363

༄༅།།མཚན་ཞག་སྟོང་གི་གཏམ་རྒྱུད།
ཡིད་ལ་ད་ནི་འཆི་རྒྱུ་ལས་མ་འདས་སྙམ་པའི་རེ་ཐག་ཆོད། ཅི་ཕྱིར་ཞེ་ན། ད་ནི་རང་
ཡུལ་དུ་ལོག་པའི་ལམ་ནི་མི་ཤེས། ལམ་སྟོན་པའི་གྲོགས་ནི་མེད། ལྷག་པར་དུ་ལྷ་
འདྲེའི་ཡུལ་དང་། གཅན་གཟན་གཏུམ་པོའི་ཡུལ། འདབ་ཆགས་ཀྱི་ཡུལ་སོགས་ནས་
ཇི་ལྟར་བགྲོད། ཁོ་ནི་རང་གི་ཕྲུ་གུ་གཉིས་ཤིན་ཏུ་དྲན་པ་བྱུང་ནས་ངུ་ཤོར། ཁོའི་
ཡིད་ལ་ཐོག་མ་ནས་རྒན་པོའི་ངག་ལ་མི་ཉན་པར་རང་འདོད་མཐར་སྐྱེལ་གྱིས་ཡུལ་
འདིར་ཡོང་ནས་སྐེ་ཁྱེར་ཞགས་འཛེད་ཀྱི་ལས་སུ་ཞུགས་པ་འཕྱུགས་སོང་སྙམ་ནས་སྐྱོ་
གླུ་འདི་ལྟར་བླངས།
དཀའ་སྡུག་ཉིན་རེ་ཟླ་རེ་འཕེལ། །
ཁྱོད་ཅག་བརྗེད་པ་སླ་མ་ཡིན། །
བརྩེ་བའི་གྲོགས་དང་བྲལ་བ་ཡི།།
གདུང་བའི་མཆི་མ་འདོན་པ་ཡིན། །
བྲལ་བའི་སྐྱོ་ཆང་བདག་གིས་བཏུངས།།
ཞིམ་དང་མི་ཞིམ་བྲོ་བ་མྱངས།
བརྩེ་བྲལ་ཁྱོད་ནི་སྙིང་སྟོབས་བསྐྱེད། །
མི་ཞུམ་རྗེས་སུ་མི་སྙེགས་སམ། །
ཁྱོད་ཅག་མི་འདོད་ཡོལ་བ་འདིས། །
ང་ཅག་དབར་ལ་དོང་ལྟར་བཅད། །
མི་འདོད་ཡོལ་བཅད་ནག་པོ་འདི། །
ནམ་ཞིག་བཀྲོལ་བར་བྱེད་པ་ཡིན།
བདག་ནི་མཚན་མོ་བསྟུད་ནས་གཉིད་མ་ཁུག །
ཁྱོད་ཅག་སྐྱིད་པོའི་གཉིད་ལས་སད་མ་གྱུར། །
364

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བདག་གིས་བདེ་བ་དོར་འདི་ཁྱོད་ཅག་གིས། །
ཁོ་བོས་སྔར་བྱུང་བརྗེད་ཟེར་འཕྲུལ་ནས་བལྟ། །
ཁྱོད་ཅག་འགྲོ་བའི་ནད་བཅོས་སྲོག་སྐྱོབ་པའི། །
གསོ་བྱེད་ནད་ཀྱི་གཉེན་པོ་ལྷ་རྗེ་ཡིན། །
སོམ་ཉིའི་དྲ་རྒྱར་ཆུད་པའི་བདག་གི་བློ། །
ཁྱོད་ཅག་རྣམས་དང་འབྲེལ་བའི་རེ་བ་བྱེད།
བྲལ་བའི་རྗེས་ཀྱི་བདག་ཚུལ་ཁྱོད་ཚོས་མཐོང་། །
འཇིག་རྟེན་འདིར་གནས་སྐྱེ་འགྲོ་མ་ལུས་པ། །
རིགས་རུས་ཆོ་བྲང་འབྱོར་འཁོས་ཇི་ལྟར་ཡང༌། །
ཐམས་ཅད་ལ་ནི་ཁོ་བོས་སྡང་མིག་བགྲད།།
གསང་གཏམ་དམ་བཅའ་ཁོ་བོས་སྲོག་ལྟར་སྲུང་། །
ཁྱེད་ཀྱིས་བདག་ནི་སྙིང་རྗེའི་ཡུལ་དུ་དགོངས། །
ཁོ་བོའི་ལུས་སེམས་ཁྱོད་ཅག་རྣམས་ལ་དབང་།
སླད་ནས་མཇལ་བའི་སྐལ་བ་ཡོད་དམ་ཅི །
གཉེན་བཤེས་བྲལ་བས་ཁོ་བོའི་སེམས་འདི་རྨས།
ཁྱོད་ཅག་མི་ཡུལ་འདི་ན་གནས་སམ་ཅི།།
གསལ་བའི་གནས་ཕྲིན་བདག་ལ་བསྩལ་གྱུར་ནས།།
ཁོ་བོའི་སེམས་ཀྱི་རྨ་ཁ་གསོ་བར་མཛོད།།
སྐྱོ་གླུ་བླངས་ཟིན་པ་དང་ཧཱ་སང་ནི་དམིགས་པ་མེད་པར་སོང་སོང་སྟེ་གྲོང་ཁྱེར་
གྱི་ཕྱི་རོལ་ཏུ་སླེབས་ནས་ཕྱོགས་གང་དུ་འགྲོ་མིན་མ་ཤེས་པར་མགོ་བོ་གདུགས་ལྟར་
འཁོར་ནས་སྡོད་པའི་ཚེ་གློ་བུར་དུ་གཙང་པོ་ཞིག་ཡོད་པ་མཐོང་བས་ཁོས་གཙང་པོའི་
365

༄༅།།མཚན་ཞག་སྟོང་གི་གཏམ་རྒྱུད།
ཕྱོགས་སུ་བསྐྱོད།
ཧཱ་སང་གི་ཆུང་མ་སྲས་མོ་མེ་ནཱ་ལུན་སེ་ནོ་ཡུས་ཕྱོགས་ཐོན་གྱི་སྟ་གོན་ལེགས་
པར་ཟིན་ཏེ་རྒན་མོ་ཧྲེ་ཝ་ཤིས་ཕྲུ་གུ་གཉིས་ཁྲིད་ནས་སོང་བའི་ཉིན་གཉིས་པར་རང་
གི་གཅེན་མོ་ནུ་ལུ་མཱ་གོ་ཏཱ་ཐུག་འཕྲད་ལ་འགྲོ་རྒྱུར་གཏན་འཁེལ། འོན་ཀྱང་དེ་ཉིན་
ཐོན་ཁར་གློ་བུར་དུ་རྒྱལ་པོའི་སྐུ་སྲུང་ཞིག་ཡོང་ནས་ས་ཐོག་ཏུ་འོ་སྦྱོར་བའི་གུས་ཕྱག་
ཕུལ་ཏེ་སྨྲས་པར། ཀྱེ། སྲས་མོ་མཁྱེན། རྒྱལ་པོ་མི་དབང་ཆེན་པོས་ཁྱེད་ལ་འཚམས་
འདྲི་དང་སྦྲགས་ཁྱེད་ད་ལྟ་འཕྲལ་དུ་རྒྱལ་པོ་མཇལ་བར་ཕེབས་དགོས་པའི་བཀའ་
ཕེབས་ཞེས་བརྗོད།
སྲས་མོས་སྐུ་སྲུང་དང་མཉམ་དུ་རྒྱལ་པོ་མཇལ་བར་བསྐྱོད། སྲས་མོ་དེ་རྒྱལ་
པོའི་དྲུང་དུ་འབྱོར་བ་དང་རྒྱལ་པོས་སྲས་མོ་རང་གི་འགྲམ་དུ་བཞག་ནས་སྨྲས་པར།
གདང་ནུབ་བདག་ལ་རྨི་ལྟས་ངན་པ་ཞིག་བྱུང་བས། ད་ལམ་ཁྱོད་ཕྱོགས་སྐྱོད་ལ་
བར་ཆད་ཀྱི་ངོ་མིན་ནམ་སྙམ་པའི་བློ་གཡེང་ཆེ་ཞེས་གསུངས།
སྲས་མོ་ན་རེ། ཀྱེ། ཡབ་ཆེན་རྒྱལ་པོ་མཁྱེན། ཁྱོད་ལ་མནལ་ལྟས་ངན་པ་ཅི་
བྱུང་བ་ཡིན་ནམ།
རྒྱལ་པོ་ན་རེ། མདང་ནུབ་ཉལ་བའི་རྨི་ལམ་དུ་ཁོ་བོ་ནོར་མཛོད་དུ་སོང་བ་
རྨིས་ཤིང་། མཛོད་དུ་གསེར་དངུལ་མུ་ཏིག་ལ་སོགས་པའི་རིན་པོ་ཆེ་ཤིན་ཏུ་མང༌།
འོན་ཀྱང་བདག་ནི་དེ་དག་ལ་མ་ཆགས་པར་དེ་ཁྲོད་དུ་ནོར་གྱི་མཆོག་རྡོ་རྗེ་ཕ་ལམ་
རྡོག་བདུན་འོད་ཟེར་ཆེམ་ཆེམ་དུ་འཕྲོ་བཞིན་ཡོད་པ། ཁོ་བོ་ནི་དེ་ཁྲོད་ནས་བཀྲག་
མདངས་རབ་ཏུ་འཚེར་བའི་ཕ་ལམ་རྡོག་ཆུང་ཤོས་དེ་ལ་ཡིད་ལྷག་པར་འཐད་པས།
དེ་ལག་ཏུ་ཁུར་ནས་མཛོད་ལས་ཐོན་ཏེ་འཇོག་མི་ཕོད་པར་དེ་ལ་ལྟ་བཞིན་དུ་ཡོང་
བའི་ཚེ་ན། གློ་བུར་དུ་ང་ཅག་གི་ཡུལ་དུ་མེད་པའི་བྱ་ཡ་མཚན་ཅན་ཞིག་འཕུར་འོང་
366

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ནས་བདག་གི་ལག་ནང་གི་ཕ་ལམ་དེ་བཀྱག་ནས་ནམ་མཁར་འཕུར། བདག་ནི་
འཇིག་དངངས་ཤིན་ཏུ་ཆེན་པོ་བྱུང་བས་གཉིད་ལས་སད། བདག་གིས་རྨི་ལམ་འདི་
ལྟས་མཁན་ཞིག་ལ་བརྗོད་དེ་བཟང་ངན་བརྟག་དུ་བཅུག་པ་དེས། རྒྱལ་པོ་ཁྱེད་ལ་
སྲས་མོ་བདུན་ཡོད་པའི་ཐ་ཆུང་དེ་མི་ཡིས་འཕྲོག་པའི་ཉེན་ཡོད་ཅེས་བརྗོད། ཁྱོད་
ནི་བདག་གི་བུ་མོ་བདུན་གྱི་ཁྲོད་ནས་ཐ་ཆུང་དེ་ཡིན་པས། བདག་ནི་བུ་མོ་གཞན་
ལས་ཀྱང་ཁྱོད་ལ་ལྷག་པར་གཅེས། ཁྱོད་དེ་རིང་རང་གི་གཅེན་མོ་ཐུག་འཕྲད་ལ་སོང་
ན་བར་ཆད་གང་ཡོང་ཆ་མ་མཆིས་པས་རེ་ཞིག་འགྲོ་རྒྱུ་བཤོལ་ལ་ཕོ་བྲང་དུ་ཕྱིར་ལོག་
ཤིག་གསུངས།
ཡབ་རྒྱལ་པོའི་གསུང་དེ་ཐོས་པ་དང་སྲས་མོ་མེ་ནཱ་ལུན་སེ་ནོ་ཡུས་ནི་ཕྲུ་གུ་
གཉིས་པོར་སེམས་ཁྲལ་གྱིས་སྙིང་ག་མགོ་རྟིང་ལོག་པ་ལྟ་བུར་གྱུར་ནས་གཏམ་ལན་
མེད་པར་མགོ་བོ་དུད་དེ་ངག་བསྡམས་ནས་བསྡད། ཡུད་ཙམ་སོང་བ་ན་སྲས་མོ་
དེས། ཀྱེ། ཡབ་ཆེན་རྒྱལ་པོ་མཁྱེན། གཅེན་མོ་ནུ་ལུ་ལཱ་གུ་ཏཱ་མ་མཇལ་བར་བགྲང་
བྱ་བཞི་ཙམ་སོང་ཞིང་། ད་ལམ་ཁོང་གིས་བདག་མགྲོན་འབོད་གནང་ནས་བསྒུགས་
བཞུགས་ཡོད་པས་བདག་མ་སོང་ན་ཁོང་སྐུ་རླུང་བཞེངས་ངེས་རེད། ཁོ་མོས་གཅེན་
མོ་མཇལ་བར་སོང་ནས་རིང་ནའང་ཟླ་ཡུན་གཅིག་ཙམ་བསྡད་དེ་ལོག་ཡོང་རྒྱུ་ཡིན།
ལར་ང་ཅག་གི་ཡུལ་འདི་ས་འགག་བཙན་ཞིང་ལམ་ཐག་རིང་བ། གཞན་ཡང་སྐྱ་
ལུང་དང༌། རི་ནག ག་གུར་གླིང་ཕྲན། འདབ་ཆགས་ཀྱི་ཡུལ། གཅན་གཟན་གཏུམ་
པོའི་ཡུལ། ལྷ་འདྲེའི་ཡུལ་སོགས་ཀྱིས་ཕྱི་ཡུལ་དང་བར་བཅད་ནས་ཡོད་པས། སྐྱེ་བོ་
སུ་འདྲ་ཞིག་ཀྱང་ཡུལ་དེ་དག་ལས་ཐར་བར་མི་སྲིད་ན། ཝ་ཀ་གླིང་ཕྲན་དུ་ཇི་ལྟར་
སླེབས་ཐུབ། ང་ཅག་གི་ཡུལ་དུ་ཕྱི་མི་ཡོང་མཁན་ཡོད་ཚེ་ལམ་བར་དུ་རྒྱ་མཚོ་རང་
ནས་ཐར་ཐབས་མེད་ན་འདིར་སུ་ཞིག་སླེབས་ཐུབ་པ་ཡིན་ནམ། ཡབ་ཆེན་ཐུགས་བློ་
367

༄༅།།མཚན་ཞག་སྟོང་གི་གཏམ་རྒྱུད།
བདེ་མོར་བཞུགས། བདག་ཕྱོགས་ཐོན་ཐད་ལ་ཐུགས་གཡེང་མཛད་དགོས་མ་མཆིས་
ཞེས་བརྗོད།
སྲས་མོ་མེ་ནཱ་ལུན་སེ་ནོ་ཡུས་ཀྱིས་ཡབ་རྒྱལ་པོར་ཐུགས་བདེའི་རྒྱུ་མཚན་གསོལ་
བ་ན། རྒྱལ་པོ་ཡང་ཐུགས་བདེ་ནས་མོ་ལ་ཕྱོགས་སྐྱོད་ཀྱི་གནང་བ་བསྩལ་རྗེས་
དཔུང་ཚོགས་སྟོང་ཚོ་གཅིག་སྲས་མོའི་ཕེབས་སྐྱེལ་དུ་བཏང་ཐོག དེ་རྣམས་ལ་སྲས་
མོ་བསྐྱལ་རྗེས་གཙང་འགྲམ་དུ་སྒར་ཕབ་ནས་སྒུག་སྡོད་ཀྱིས་ཚུར་ལམ་སྲས་མོ་བསུས་
ནས་རྒྱལ་སར་ལོག་དགོས་པའི་ལྗགས་བཀོད་མཛད་པ་དང་ཆབས་ཅིག་ཏུ་སྲས་མོར།
ཁྱོད་གཅེན་མོའི་འགྲམ་དུ་ཉིན་གཅིག་གཉིས་ཙམ་བསྡད་ནས་འཕྲལ་དུ་ཕྱིར་ལོག་
བྱེད་དགོས་པའི་བཀའ་བསྩལ། སྲས་མོས་ཡབ་ཀྱི་བཀའ་བཞིན་ཞུའོ་ཞེས་བརྗོད་ནས་
ཐོན་སྐྱོད་ཀྱི་ལམ་དུ་ཞུགས། རྒྱལ་པོས་ཕོ་བྲང་གི་ཕྱི་རོལ་ཏུ་སྐྱེལ་ཐུང་མཛད་དེ་བྲལ་
ཁར་ཁྱོད་མྱུར་དུ་སོང་ལ་མྱུར་དུ་ལོག་དགོས་ཞེས་ལྗགས་བཀོད་མཛད།
སྲས་མོ་དཔུང་ཚོགས་དང་བཅས་ཉིན་ཞག་གསུམ་རྩོལ་ཤད་ཀྱིས་བསྐྱོད་རྗེས་
གཙང་འགྲམ་དུ་འབྱོར་བ་ན། དཔུང་གི་ཚོགས་རྣམས་དེ་གར་སྒར་ཕབ། སྲས་
མོས་སྲིད་བློན་དང་འཁོར་སྟབས་བསྡུས་ཤིག་མཉམ་ཁྲིད་ཀྱིས་གཙང་པོ་བརྒལ་ཏེ་
གྲོང་ཁྱེར་དུ་ཞུགས་ནས་རྒྱལ་མོ་མཇལ་བར་སོང་བ་ན། རང་གི་ཕྲུ་གུ་གཉིས་པོ་དེ་
གཅེན་མོའི་འགྲམ་དུ་ཨ་ཕ་ཞེས་འབོད་ནས་ངུ་བཞིན་ཡོད་པ་རིག་པས། སྲས་མོ་དེ་
ཡིད་ཀྱིས་མི་བཟོད་པར་ཕྲུ་གུ་གཉིས་པང་དུ་བླངས་ནས་ངུ་བཞིན་དུ་ཁྱོད་གཉིས་
ཕ་ཕྲད་པ་ཡིན་ནམ། ཁོ་ད་དུང་གསོན་མི་ཡུལ་དུ་བསྡད་ཡོད་ན་བདག་གིས་ཁྱོད་
གཉིས་ཀྱི་ཕ་འཚོལ་དུ་འགྲོ་ངེས་ཡིན། བདག་གི་ཁྱིམ་ཚང་དེ་བདག་རང་གིས་བརླག
མིག་ན་ལག་བཟོས་ཀྱི་བྱ་བ་འདིས་ཕྲུ་གུ་གཉིས་པོ་འདི་ཡང་སྡུག་ལ་སྦྱར་སོང་ཞེས་
བརྗོད།
368

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གཅེན་མོས་སྲས་མོར་ཁ་ཡ་མི་བྱེད་པའི་ཐོག་ད་དུང་གཡེམ་མ་ཁྱོད་ལ་ཕྲུ་གུ་
གཉིས་པོ་འདི་གང་ནས་བྱུང་བ་ཡིན་ནམ། ཁྱོད་ཀྱིས་ཡབ་རྒྱལ་པོའི་ལྐོག་ཏུ་གཞན་
དང་འགབ་མཐུན་བྱས་ནས་ཕྲུ་གུ་བྱུང་བར་ཉེས་པ་མིག་སླར་འདོམས་པ་གཅོད་
དགོས་པ་ཡིན། ཁྱོད་ཀྱིས་ང་ཅག་རྣམས་ཀྱི་ལྐོག་ལ་གཞན་དང་གཉེན་སྒྲིག་བྱས་ཡོད་
ན། ཁྱོད་མ་བུ་གསུམ་ཅི་ཕྱིར་རང་གི་ཟླ་གྲོགས་བསྐྱུར་ནས་བྲོས་ཡོང་བ་ཡིན། ཕྲུ་གུ་
སྦས་ན་ཁྱོད་ཀྱིས་བརྩམས་པའི་ལས་ངན་འདི་ང་ཅག་རྣམས་ཀྱིས་ཚོར་མི་ཐུབ་པ་སྙམ་
པ་ཡིན་ནམ། ཨཱ་ལཱའི་སྤྱན་གྱིས་མི་གཟིགས་པ་ཅི་ཡོད། ཁོང་གིས་ཁྱོད་ཀྱི་གསང་བའི་
ལས་ངན་ཐམས་ཅད་ང་ཅག་ལ་གསུངས་བྱུང་ཞེས་བསྡིགས། དེ་མུར་འཁོར་གཡོག་
བོས་ནས་རང་གི་གཅུང་མོ་ལུས་ཐི་གུས་བཀྱིགས་ཤིང་། ལག་ཏུ་ལྕགས་སྒྲོག་བརྒྱབ་
ནས་དྲག་ཏུ་བརྡུངས་པས་ལུས་པོ་ཐམས་ཅད་ནས་ཁྲག་དམར་ཉིལ་ཉིལ་དུ་བཞུར།
མཐར་སྲས་མོ་དེ་རང་གི་སྐྲ་ལོས་གནམ་ཐག་བརྒྱབ་སྟེ་བཙོན་ཁང་དུ་བཅུག་རྗེས་
ཡབ་རྒྱལ་པོར་གནས་ཚུལ་སྙན་གསོལ་གྱི་ཕྲིན་ཡིག་འདི་ལྟར་ཕུལ།
ཡབ་ཆེན་རྒྱལ་པོར།
ད་ལམ་འདི་གར་འགྲོ་བ་མི་ཡི་སྐྱེས་པ་ན་གཞོན་ཞིག་སླེབས་བྱུང་བ་བདག་གི་གཅུང་
མོ་མེ་ནཱ་ལུན་གྱི་བརྗོད་རིགས་སུ། སྐྱེ་པ་དེ་ནི་མོ་ཡི་ལུགས་མཐུན་གྱི་བཟའ་ཟླ་ཡིན་ཚུལ་
དང༌། ཁོང་གཉིས་གཉེན་སྒྲིག་བྱས་རྗེས་ཕྲུ་གུ་གཉིས་བྱུང་བ་སོགས་ཀྱི་གནས་ཚུལ་བྱུང་
ནའང༌། མོས་ད་ཕན་རང་བྱས་ཀྱི་ལས་ངན་རྣམས་ཡབ་ཆེན་ཁྱེད་དང་ང་ཅག་ནང་མི་རྣམས་
ལ་གསང་རྒྱ་བྱས། ད་ལམ་སྐྱེས་པ་དེ་འདི་ནས་འཛིན་བཅངས་ཀྱིས་ཁོ་པས་བརྗོད་གསལ་ལ་
ཁོ་པའི་མིང་ལ་ཧཱ་སང་ཟེར་བ་དང༌། གཅུང་མོ་ཆུང་མར་བླངས་ནས་ཡུན་རིང་སོང་མཚམས་
མོས་ཕྲུ་གུ་མཉམ་ཁྲིད་ཀྱིས་རང་ཡུལ་དུ་བྲོས་བྱོལ་སོང་བ་དང༌། འགྲོ་ཁར་ཁོ་པའི་མ་ལ་ཁྱེད་
ཀྱི་བུ་ཕྱོགས་ནས་ཁོར་མཚམས་བདག་དྲན་པ་བྱུང་ན། ཁོ་པ་ཝ་ཀ་གླིང་ཕྲན་དུ་བདག་འཚོལ་
369

༄༅།།མཚན་ཞག་སྟོང་གི་གཏམ་རྒྱུད།
བར་ཤོག་གསུང་བར་ཞུ་ཞེས་བརྗོད་པའི་གནས་ཚུལ་ངེས་གསལ་དང་།
ཧཱ་སང་འཛིན་བཅངས་བྱས་རྗེས་ཁོ་མོས་རྒན་མོ་ཧྲེ་ཝ་ཤི་རྒྱལ་སར་གཅུང་མོ་འབོད་
དུ་བཏང་དོན་བཞིན་འདི་གར་བདེ་འབྱོར་དང༌། གཞན་ཡང་ཁོ་མོས་རྒན་མོ་ཧྲེ་ཝ་ཤི་ལ་
ཁྱོད་ནས་ཕྲུ་གུ་གཉིས་མཉམ་ཁྲིད་ཀྱིས་གཅུང་མོའི་སྔོན་དུ་ཡོང་དགོས་པའི་མངག་བྱ་བྱས་
དོན་བཞིན་འདི་གར་སླེབས་རྗེས་ཁོ་མོས་གཅུང་མོའི་བཟའ་ཟླ་ཡིན་ཟེར་བའི་སྐྱེས་པ་དེ་ཕྲུ་
གུ་གཉིས་ཐུག་ཕྲད་བྱེད་བཅུག་པ་ན། ཁོ་ཅག་ཕ་བུ་ངོ་ཤེས་བྱུང་ཐོག་ནས་སྐྱེས་པ་དེ་དང་
བདག་གི་གཅུང་མོ་གཉིས་བཟའ་ཚོ་ཡིན་ལུགས་དང་། ཕྲུ་གུ་དེ་གཉིས་ཀྱང་ཁོང་གཉིས་པོའི་
ཤ་རུས་ཡིན་ལུགས་ར་འཕྲོད་གསལ་ངེས་བྱུང་ཐོག གཅུང་མོས་བརྗོད་གསལ་ལ་ཧཱ་སང་གི་
ཞུ་ཚིག་ལ་འཁྱོག་ལྷད་མེད་ངེས་དང་། བྱ་ངན་ཐམས་ཅད་མོ་ཡིས་ལན་ན་སྡིག་བསགས་
རང་འཁུར་བྱེད་རྒྱུ་ཡིན་ཚུལ་སོགས་ང་ཅག་རྒྱལ་པོའི་ཁབ་ཀྱི་མཚན་དོན་ཆུ་བསྐྱུར་དུ་སོང་
ན། འདི་ནས་གཅུང་མོའི་གཡེམ་སྤྱོད་ལ་བསམས་ན་ལུས་ཐོག་ཏུ་ཙ་ར་ལྕི་གཅོད་ཀྱིས་བཙན་
བཀག་ཏུ་འཇོག་མུས་ཐོག ཡབ་ཆེན་རྒྱལ་པོར་གནས་ཚུལ་འཕྲལ་བསྲིངས་ཀྱིས་བྱེད་བདེའི་
བཀའ་བཟང་སྤྱི་སྩོལ་ཐུགས་རྗེ་ཆེ་བ་ཞུ་རྒྱུ་དང༌། ལར་གནས་ཚུལ་འདི་བདག་ཅག་རྒྱལ་པོའི་
ཁབ་དང་རྒྱལ་པོ་མི་དབང་ཆེན་པོའི་མཚན་ཤས་ཅི་ཆེར་བརྟེན། སྣང་མེད་རྒྱ་ཡན་དུ་བཏང་
ན་མི་འཕྱ་ཁྱི་དགོད་ཀྱི་གནས་ལ་སོང་གཤིས། མི་མུས་རྒྱུད་བཅས་ལ་རྐང་འདྲེན་ཆེ་ན་བཀའ་
བཅད་གནད་སྨིན་ཐུགས་རྗེ་ཆེ་བ་མཁྱེན།
རྒྱལ་མོ་ནུ་ལུ་མཱ་གུ་ཏཱས་ཕྲིན་ཡིག་དེ་བང་ཆེན་ལ་བསྐུར་ནས་ནམ་ཉིན་ཤད་
རྩོལ་གྱིས་ཡབ་རྒྱལ་པོར་འབུལ་བར་བཏང༌། ཕྲིན་ཡིག་འབྱོར་བ་ན་རྒྱལ་པོ་ནི་ཁོང་
ཁྲོའི་མེ་ལྕེ་རབ་ཏུ་འབར་ནས་ཕྲིན་ལན་འདི་ལྟར་བསྲིངས།
བུ་མོ་ནུ་ལུ་ལཱ་གུ་ཏཱར།
གནས་ཕྲིན་འབྱོར་གསལ་ལྟར་མེ་ནཱ་ལུན་སེ་ནོ་ཡུས་ཀྱི་བྱེད་བབ་ཕྲིན་གསལ་ལས་ཧེ་
370

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བག་མེད་ན། བདག་ལ་གྲོས་མི་དགོས་པར་དེ་ནས་རང་ལུགས་ལྟར་ཚར་གཅོད་བྱས་འཐུས།
རྒྱལ་པོའི་བཀའ་ཡིག་འབྱོར་མ་ཐག་ནུ་ལུ་ལཱ་གུ་ཏཱས་འཁོར་གཡོག་ལ་སྲས་མོ་མེ་
ནཱ་ལུན་སེ་ནོ་ཡུས་ཁྲིད་ཡོང་དགོས་པའི་བཀའ་ཕབ་པ་ན། འཁོར་གཡོག་རྣམས་ཀྱིས་
རྒྱལ་མོའི་བཀའ་བཞིན་སྲས་མོ་མེ་ནཱ་ལུན་སེ་ནོ་ཡུས་ལུས་པོ་ཐི་གུས་བཀྱིགས་ཤིང་
ལག་ཏུ་ལྕགས་སྒྲོག་བརྒྱབ། ལུས་ཐམས་ཅད་ཁྲག་གིས་སྦགས་ནས་དེ་གར་ཁྲིད་བྱུང་
བ་ན། སྲས་མོ་དེ་ནི་ཡིད་ཤིན་ཏུ་སྐྱོ་བའི་ངང་གཅེན་མོའི་མདུན་དུ་ལངས་སྟབས་སུ་
བསྡད་ཅིང༌། མོ་ནི་རང་ཉིད་ལ་རྡུང་རྫོག་དམའ་འབེབས་ཀྱི་གོད་ཆགས་འདི་ལྟ་བུ་
བྱུང་བའི་སྐབས་འདིར་སྔར་གྱི་གནས་བབ་བཟང་པོ་དྲན་ནས་དབང་མེད་དུ་ངུ་ཤོར།
གཅེན་མོས་མོ་ལ་སྙིང་རྗེ་དང་དུང་སེམས་འཆང་རྒྱུ་ལྟ་ཅི། ད་དུང་རྩུབ་མོའི་ཚིག་
གིས་བསྡིགས་པ་མ་ཟད། སྤུན་ཉེའི་ལ་རྒྱ་མེད་པར་སྐས་ཀ་ཞིག་གྲ་སྒྲིག་ཐོག་འཁོར་
གཡོག་རྣམས་ལ་གཅུང་མོ་དེ་ཐོག་ཏུ་ལྕགས་སྒྲོག་གིས་བསྡམས་ནས་མནར་གཅོད་
དྲག་པོ་གཏོང་དགོས་པའི་ངག་བཀོད་བྱས། སྲས་མོ་མེ་ནཱ་ལུན་སེ་ནོ་ཡུས་ནི་མནར་
གཅོད་མི་བཟོད་པར་སྡུག་སྐད་དྲག་པོ་ཤོར་ནས་སྐྱོབ་པའི་རེ་འབོད་བྱས་ཀྱང་སྙིང་
རྗེ་དང་རོགས་མགོན་བྱེད་མི་མ་རྙེད། མོས་སྨྲེ་སྔགས་དྲག་པོ་བཏོན་ནས་གཅེན་མོ་
མཁྱེན། ཁྱོད་བདག་ལ་གནག་སེམས་འདི་ལྟར་འཆང་དོན་ཅི་ཡིན། ཁྱེད་ཁོ་མོར་
སྙིང་རྗེ་མེད་ཀྱང་ཕྲུ་གུ་འདི་གཉིས་ལ་ཤ་མི་ཚའམ་ཞེས་བརྗོད།
གཅུང་མོའི་གཏམ་དེ་ཐོས་པ་དང་རྒྱལ་མོ་ནུ་ལུ་ལཱ་གོ་ཏཱ་ནི་སེམས་ཤི་རྒྱུ་ལྟ་ཅི།
ད་དུང་སྡུག་རྩུབ་ཇེ་ཆེར་སོང་ནས་གཡེམ་མ་ཁྱོད་ལ་ཨཱ་ལཱས་ཀྱང་སྙིང་རྗེ་མཛད་མི་
སྲིད་ན། བདག་གིས་ཁྱོད་ལ་སྙིང་རྗེ་ཅི་ལ་བྱེད་ཅེས་བརྗོད།
གཅུང་མོ་མེ་ནོ་ལུན་སེ་ནོ་ཡུས་ན་རེ། ཁྱོད་ཨཱ་ལཱ་ཁ་ཁྱེར་གྱིས་བདག་ལ་དམོད་
བོར་བར་མི་བྱེད། བདག་ནི་ཨཱ་ལའི་བཀའ་དང་ཅི་ལ་འགལ། འཇིག་རྟེན་བྱེད་པོ་
371

༄༅།།མཚན་ཞག་སྟོང་གི་གཏམ་རྒྱུད།
ཨཱ་ལཱ་ཚད་བཙུགས། བདག་ནི་གཡེམ་སྤྱོད་ལ་འཇུག་པ་མ་ཡིན། བདག་གིས་ཚུལ་
ལྡན་ལུགས་མཐུན་གྱིས་ཁོ་ཡི་ཆུང་མ་བྱས། བདག་གི་གཏམ་དེ་བདེན་དང་མི་བདེན་
ཨཱ་ལཱ་ཐུགས་རྗེ་ཅན་གྱིས་མཁྱེན་པ་ཡིན། ཁྱོད་ཀྱིས་བདག་ལ་མནར་གཅོད་འདི་
འདྲ་བྱས་པས་ཁོ་མོ་ནི་ཁྱོད་ལ་སྙིང་ནས་ཞེ་ལོག ཁྱོད་ལ་བདེན་དཔང་རྟ་རྔ་ཙམ་
མེད་པར་བདག་ལ་གཡེམ་འཆལ་ཞེས་ཚིག་གི་མཚོན་འདེབས་པ་ཅི་ཡིན། ཁྱོད་ཀྱི་
གཏམ་དེ་བདེན་རྫུན་ཇི་ཡིན་ཨཱ་ལཱ་ཐུགས་རྗེ་ཅན་གྱིས་ཤན་འབྱེད་མཛད་སྲིད་ན་
ཁྱོད་བསྒུགས་ནས་སྡོད་ཅིག་ཅེས་བརྗེད།
གཅེན་མོ་ནུ་ལུ་ལཱ་གུ་ཏཱ་ན་རེ། ཁྱོད་བདག་ལ་རྩོད་པ་འོས་སུ་མ་མཆིས་ཞེས་
བརྗོད་མུར་ཡར་ལངས་ནས་གཅུང་མོ་འཆི་ལ་ཁད་དུ་བརྡུངས་པས། དྲན་མེད་དུ་
སོང་བ་ན་ངོ་ལ་ཆུ་བསིལ་བསྟོར་ནས་སླར་གསོས། མོ་ནི་ལུས་པོ་ཐི་གུས་བསྐྱིགས་
ཤིང༌། རྡུང་རྫོག་དང་མནར་གཅོད་དྲག་པོ་བཏང་བར་བརྟེན། ལུས་ཀྱི་ཟུངས་ཤོར་
ནས་བཅོམ་སྐྱུངས་འདར་བའི་སྐད་ཀྱིས་སྐྱོ་གླུ་འདི་ལྟར་བླངས།
ཁོ་མོས་ཁྲིམས་དང་ལུགས་ལས་འགལ་གྱུར་ནས།།
ཚུལ་མིན་ཁྲེལ་བའི་ལས་ལ་ཞུགས་ཡོད་ན།།
བདག་གིས་སྙིང་ནས་འགྱོད་པའི་བཤགས་པ་འབུལ།།
ཁྱོད་ཅག་རྣམས་ལ་དགོངས་དག་ཐུགས་བདེན་ཞུ། །
སྐྱོ་གླུ་ཐོས་པ་དང་ནུ་ལུ་ལཱ་གུ་ཏཱ་ནི་ཁོང་ཁྲོའི་མེ་ལྕེ་འབར་ནས་སྨྲས་པར།
གཡེམ་མ་ཁྱོད་བདག་གི་མདུན་དུ་སྐྱོ་གླུ་བླངས་ཏེ་ཁྱོད་ཀྱི་སྡིག་ཉེས་དག་པར་བྱེད་
བསམས་པ་ཡིན་ནམ། ཁོ་མོས་ཁྱོད་རང་གི་ཟླ་བོའི་སར་བཏང་ནས་ཁྱོད་ཀྱི་སྡིག་
ཉེས་ར་སྤྲོད་མ་བྱས་ན་ག་ལ་འགྲིག ཁྱོད་ཀྱིས་སྐྱེས་པ་དེ་དང་ཚུལ་མིན་འགབ་མཐུན་
གྱི་ལས་སུ་ཞུགས་པར་ནོངས་གྱོད་ཕྲན་བུ་ཙམ་མེད་པར་ད་དུང་ངན་བྱས་ངོ་ཁྱེར་
372

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བྱེད་པ་འོས་སུ་མ་མཆིས། ཞེས་བརྗོད་རྗེས་འཁོར་གཡོག་ལྗོན་པའི་ལྕུག་ཕྲན་ལེན་
དུ་བཏང་ཐོག་གོས་ཀྱི་ཕུ་ཐུང་ཕྲག་པའི་བར་དུ་བརྫེས་ཏེ་གཅུང་མོའི་སྤྱི་བོ་ནས་རྟིང་
པའི་བར་དུ་ཆག་མེད་དུ་བརྒྱབ་པས་ལུས་ཀྱི་ཤ་པགས་གས་ཏེ་ཁྲག་མར་ཉིལ་ཉིལ་དུ་
ཐོན་ནས་དྲན་མེད་དུ་སོང༌།
རྒན་མོ་ཧྲེ་ཝ་ཤི་ནི་རྒྱལ་མོས་གཅུང་མོར་ཉེས་རྡུང་དྲག་པོ་གཏོང་བ་ལྟ་བར་མི་
བཟོད་པར་དམོད་བོར་ནས་ངུ་བཞིན་བྲོས་སོང་བ་ན། རྒྱལ་མོ་དེ་རབ་ཏུ་ཁྲོས་ནས་
འཁོར་གཡོག་རྣམས་ལ་མོ་འཛིན་པར་སོང་ཞིག་བརྗོད་པས། གཡོག་དེ་རྣམས་ཀྱིས་
མོ་བཟུང་ནས་ཁྲིད་བྱུང་བ་ན། རྒྱལ་མོས་མོ་ལ་ཉེས་རྡུང་ཚད་མེད་བཏང་ནས་ཕོ་
བྲང་གི་ཕྱི་རོལ་ཏུ་སྐྱུར་དགོས་པའི་བཀའ་བཏང༌།
ཧཱ་སང་ནི་གཙང་འགྲམ་དུ་འགྲོ་འདུག་མི་ཤེས་པར་སྡུག་བསྔལ་དང་རེ་ཐག་
ཆད་ནས་ཉིན་དང་མཚན་མོའི་རྣམ་དབྱེ་ཡང་མ་ཆོད་པར་ལུས། ཁོ་ནི་གར་འགྲོའི་
དམིགས་པ་མེད་པར་རྐང་པའི་འདེགས་འཇོག་གིས་གར་ཁྲིད་སར་སོང་བ་ན། གློ་
བུར་དུ་མདུན་ཕྱོགས་སུ་བྱིས་པ་གཉིས་ཟངས་ཀྱི་འཁར་བ་ཞིག་དང་ཟུངས་སྔགས་
བཀོད་པའི་ཀོ་བའི་ལ་ཐོད་སྒྲོ་གུ་ཅན་ཞིག་ལ་མ་འཆམ་པར་རྩོད་པ་དང་འཛིང་མོ་
བྱས་ནས་རྨ་ཁ་ཁྲག་ཤོར་བྱུང༌། དེ་ཡང་བྱིས་པ་གཅིག་གིས་འཁར་བ་འདི་བདག་ལ་
དབང་བ་ཡིན་ཞེས་དང་། ཅིག་ཤོས་དེས་འཁར་བ་འདི་བདག་གིས་ཤུལ་འཛིན་བྱེད་
དགོས་པ་ཡིན། ཞེས་རྩོད་པའི་ཚེ་ཧཱ་སང་གིས་བར་མི་བྱས་ཏེ་ཁྱོད་གཉིས་ཅིའི་ཕྱིར་
འཛིང་མོ་བྱེད་པ་ཡིན་ཞེས་བརྗོད་ནས་བྱིས་པ་གཉིས་ཁ་ཕྲལ།
བྱིས་པ་དེ་གཉིས་པོས། ཁུ་བོ་ཁྱོད་ཨཱ་ལཱ་ཐུགས་རྗེ་ཅན་གྱིས་མངགས་པའི་མི་
ཡིན་པས། ཁྱེད་ཀྱིས་ངེད་གཉིས་པོའི་དོན་ལ་བདེན་རྫུན་ཤན་འབྱེད་མཛོད་ཅེས་
བརྗོད།
373

༄༅།།མཚན་ཞག་སྟོང་གི་གཏམ་རྒྱུད།
ཧཱ་སང་ན་རེ། ཁྱོད་གཉིས་རྩོད་དོན་ཅི་ཡིན་པ་བདག་ལ་ཤོད་དང་། ཁོ་བོས་
བདེན་རྫུན་ཤན་འབྱེད་པར་བྱེད་དོ། །
བྱིས་པ་ན་རེ། ངེད་གཉིས་ནི་ཕ་མ་གཅིག་གི་བུ་ཡིན། ཕ་དམ་པ་ནི་རྣམ་རིག་
བཀྲ་བའི་མངོན་ཤེས་ཅན་ཞིག་ཡིན། ཁོང་བྲག་ཕུབ་འདི་ནང་དུ་བཞུགས། ཁོང་
འདས་རྗེས་འཁར་བ་དང་ལ་ཐོད་འདི་ཤུལ་དུ་བཞག ང་ཅག་སྤུན་གཉིས་དངོས་པོ་
འདི་གཉིས་ཤུལ་འཛིན་བྱེད་ཕྱོགས་སྐོར་ལ་མ་འཆམ་པར་རྩོད་པ་ཡིན་པས། ཁྱེད་
ཀྱིས་ཤན་ཕྱེ་ནས་ངེད་གཉིས་ཀྱི་རྩོད་པ་འདུམ་ཐབས་མཛོད།
ཧཱ་སང་ན་རེ། འཁར་བ་དང་ལ་ཐོད་འདི་གཉིས་ལ་དབྱེ་བ་ཅི་ཡོད། དངུལ་
ཇི་ཙམ་རི་བ་ཡིན། ཕར་བལྟས་ན་འཁར་བར་སྒོར་དྲུག་རི་བ་དང་། ལ་ཐོད་འདིར་
སྒོར་གསུམ་ཙམ་རི་བ་འདྲ།
བྱིས་པ་ན་རེ། ཁྱེད་ཀྱིས་དངོས་པོ་འདི་གཉིས་ཀྱི་ཁྱད་ཡོན་མི་ཤེས།
ཧཱ་སང་ན་རེ། དངོས་པོ་འདི་གཉིས་ལ་ཁྱད་ཡོན་ཅི་ཡོད།
བྱིས་པ་ན་རེ། དངོས་པོ་འདི་གཉིས་ལ་གསང་བའི་ཁྱད་ཡོན་ངོ་འཚར་ཅན་
ཞིག་ཡོད། འཁར་བ་འདི་ནི་ཝ་ཀ་གླིང་ཕྲན་ཧྲིལ་པོའི་རིན་ཐང་དང་མཚུངས་ཤིང་།
ལ་ཐོད་འདི་ཡང་འཁར་བ་ལས་རིན་ཐང་ཆུང་བ་མ་ཡིན།
ཧཱ་སང་ན་རེ། ཨཱ་ལཱ་ཚད་བཙུགས། ཁྱོད་གཉིས་པོས་དངོས་པོ་འདི་གཉིས་ཀྱི་
གསང་བ་བདག་ལ་ཤོད།
བྱིས་པ་ན་རེ། དངོས་པོ་འདི་གཉིས་ལ་གསང་བ་ཆེན་པོ་ཡོད། ཅི་ཕྱིར་ཞེ་ན།
ངེད་གཉིས་ཀྱི་ཕ་དམ་པ་སྐུ་ཚེ་ལོ་བརྒྱ་དང་སུམ་ཅུ་སོ་ལྔ་ཞུགས། ཁོང་གི་སྐུ་ཚེའི་
རིང་འཆར་གཞི་དང་ཞིབ་འཇུག་ནན་ཏན་མཛད་ནས་དངོས་པོ་འདི་གཉིས་གསར་
བཟོ་དང་ལེགས་བཅོས་རིམ་པ་མཛད་ཐོག དེ་དག་ལ་འཇིག་རྟེན་སྲིད་པ་ཆགས་
374

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཚུལ་གྱི་རི་མོ་དང་། ཟུངས་སྔགས་བྲིས་ནས་ཕ་རོལ་གྱིས་མི་རིག་པའི་སྒྲིབ་ནུས་
དང་། དམིགས་བསལ་གྱི་ནུས་པ་ལྡན་པའི་དངོས་པོ་ངོ་མཚར་ཅན་འདི་བཅོས་ཏེ་
རང་དབང་གིས་བཀོལ་སྤྱོད་ཐུབ་པ་ཞིག་བྱུང༌། ལས་འདི་འགྲུབ་རྗེས་ཕ་བགྲེས་པོ་
ཡང་སྐུ་ཚེའི་འཕེན་པ་རྫོགས། དངོས་པོ་འདི་གཉིས་ཀྱི་ཁྱད་ཡོན་ནི། ལ་ཐོད་འདི་
སྐྱེ་བུ་སུ་འདྲ་ཞིག་གི་མགོ་ལ་གྱོན་ན་དེའི་ལུས་བསྒྲིབས་ནས་སུས་ཀྱང་རིག་མ་འགྱུར།
འཁར་བ་འདི་བདག་ཏུ་བཟུང་བ་དེས་ལྷ་འདྲེ་རྣམས་ལ་དབང་སྒྱུར་ཐུབ་པ་དང༌།
འཁར་བ་འདི་ས་ཐོག་ཏུ་རྡེག་ཙམ་བྱས་པས་ས་སྐྱོང་རྒྱལ་པོ་ཐམས་ཅད་དབང་འོག་
ཏུ་བསྡུ་ཐུབ་པ་མ་ཟད། ལྷ་འདྲེ་མི་གསུམ་གྱི་རྗེ་བོར་གྱུར་ཐུབ་པ་ཡིན་ཞེས་བརྗོད།
བྱིས་པའི་གཏམ་དེ་ཐོས་པ་དང་ཧཱ་སང་གིས་ཡིད་ལ་ཨཱ་ལཱ་མཁྱེན་ནོ།། དངོས་
པོ་འདི་གཉིས་བདག་ལ་བྱུང་ན་རྒྱལ་ཁ་ལེན་པར་ངེས་པས། ཨཱ་ལཱའི་དགོངས་པ་དང་
མ་འགལ་ན་དངོས་པོ་འདི་བྱིས་པ་དེ་གཉིས་ལས་བདག་ལ་མཁོ་ཆེ་བ་ཡིན་པས།
བདག་གིས་བྱིས་པ་གཉིས་ཀྱི་ལག་ནས་འཁར་བ་དང་ལ་ཐོད་ཐོབ་པའི་ཐབས་ལ་
འབུངས་ཏེ་རྒྱལ་མོ་གཏུམ་དྲག་ཅན་དེའི་ལག་འོག་ནས་བདག་གི་ཆུང་མ་བསྐྱབས་
རྗེས་ཀེར་མི་གཅིག་ཀྱང་ཐར་ཐབས་མེད་པའི་ཡུལ་གདུག་པ་ཅན་འདི་ལས་བྲོས་འགྲོ་
བར་བྱེད། བདག་ས་འདིར་སླེབས་ནས་བྱིས་པ་གཉིས་ཕྲད་པ་དེ་ནི་ཨཱ་ལཱ་ཐུགས་རྗེ་
ཅན་གྱིས་ཁོ་བོར་འཁར་བ་དང་ལ་ཐོད་ཀྱི་དངོས་གྲུབ་བསྩལ་བ་མིན་ནམ་སྙམ། དེ་
ནས་ཁོས་བྱིས་པ་གཉིས་ལ་སྨྲས་པར། ཁྱོད་གཉིས་ཀྱིས་བདག་ལ་ཤན་འབྱེད་བྱེད་
དགོས་ཟེར་བ་མིན་ནམ། དེ་ལྟར་ན་ཁོ་བོས་ཁྱོད་གཉིས་རྒྱལ་འཕམ་ལྟ། གང་རྒྱལ་
བ་དེར་འཁར་བ་ཐོབ་རྒྱུ་དང༌། གང་འཕམ་པ་དེར་ལ་ཐོད་ཐོབ་རྒྱུ་བྱེད། དེ་ལྟར་
བྱས་ཚེ་འཁར་བ་དང་ལ་ཐོད་ཁྱོད་གཉིས་སུ་ལ་ཐོབ་པ་ཐག་གཅོད་ཐུབ་པ་ཡིན་
ཞེས་བརྗོད།
375

༄༅།།མཚན་ཞག་སྟོང་གི་གཏམ་རྒྱུད།
བྱིས་པ་ན་རེ། ད་ནི་ཁྱེད་ཀྱིས་ཤན་འབྱེད་མཛོད།
ཧཱ་སང་ན་རེ། ཁྱོད་གཉིས་བདག་གི་ངག་ལ་ཉན་ནམ། བདག་གི་ཤན་འབྱེད་
ལ་མོས་སམ་ཞེས་དྲིས།
བྱིས་པ་ན་རེ། ངེད་གཉིས་པོས་ཁྱེད་ཀྱི་ངག་ལ་ཉན་ནོ། །
ཧཱ་སང་ན་རེ། དེ་ལྟར་ལགས་ན་ཁོ་བོས་རྡོ་ཞིག་འཕང་རྒྱུ་ཡིན་པ་ཁྱོད་གཉིས་
བང་བརྒྱུགས་ནས་སྒྲུག་སུ་མགྱོགས་ལྟ། རྡོ་ཐོབ་པ་དེ་ལ་འཁར་བ་ཐོབ་པ་དང་། རྡོ་
མ་ཐོབ་པ་དེར་ལ་ཐོད་ཐོབ།། དེ་ལྟར་བྱས་ན་ལེགས་སམ་ཞེས་དྲིས།
བྱིས་པ་ན་རེ། ཐབས་དེ་ལེགས་སོ། །ངེད་གཉིས་པོས་ཁྱོད་ཀྱི་ངག་ལ་ཉན།
དེའི་ཚེ་ན་ཧཱ་སང་གིས་རྡོ་ཞིག་བསྒྲུགས་ཏེ་རྒྱང་ཕྱོགས་མི་རིག་པའི་སར་ཤེད་
ཀྱིས་འཕངས་པ་ན། བྱིས་པ་གཉིས་སྲོག་འབེན་འཛུགས་ཀྱིས་བརྒྱུགས་ནས་རྒྱང་ཆོད་
པའི་མཚམས་སུ་ཧཱ་སང་གིས་ལ་ཐོད་སྤྱི་བོར་དཀྲིས་ཤིང་འཁར་བ་ལག་ཏུ་བླངས་ཏེ་
རྟབ་རྟབ་པོར་བྲོས་ཏེ་རང་ངོ་མས་འཁར་བ་དང་ལ་ཐོད་ཀྱི་གསང་བ་བརྟག བྱིས་པ་
གཉིས་པོ་བང་བརྒྱུགས་ནས་གཅུང་པོ་སྔོན་ལ་སླེབས་པས་རྡོ་བསྒྲུགས་ཏེ་རིང་སྟབས་
ཀྱིས་སྔར་གྱི་རྒྱུག་འགོར་ཡོང་བའི་སྐབས་སུ་ཧཱ་སང་མཐོང་སར་མེད་པས་གཅེན་པོར།
ང་ཅག་གི་ཤན་འབྱེད་པ་དེ་གང་དུ་སོང་ངམ་ཞེས་ངར་སྐད་བརྒྱབ་ནས་དྲིས།
གཅེན་པོ་ན་རེ། ཁོ་བོས་མ་མཐོང་། ཁོ་གནམ་ལ་འཕུར་བ་ཡིན་ནམ། ཡང་
ན་ས་ལ་འཛུལ་བ་ཡིན། ཧཱ་སང་གིས་རྒྱང་ཞིག་ནས་གཅེན་གཅུང་གཉིས་ཕན་ཚུན་
འཁང་ར་དང་རྩོད་པའི་ཚུལ་ལ་ལྟ་བཞིན་བསྡད། མཐར་གཅེན་གཅུང་གཉིས་ཐབས་
ཟད་དེ། །ད་ནི་འཁར་བ་དང་ལ་ཐོད་གཉིས་ཀ་བོར་བརླག་སོང་བས་ངེད་གཉིས་ཀར་
འཛིན་སྐལ་མ་མཆིས། ཕ་དམ་པས་སྔར་ནས་ངེད་གཉིས་ལ་གཟབ་གྲུང་བྱེད་དགོས་
པའི་བསླབ་བྱ་མཛད་ཀྱང་། ཕ་ཡི་ངག་ལ་མི་ཉན་པ་འགྱོད་སོང་ཞེས་བརྗོད།
376

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གཅེན་གཅུང་གཉིས་ཤིན་ཏུ་ཕངས་པར་གྱུར་ནས་ཡིད་བློང་བློང་པོར་རང་རང་
གི་གནས་སུ་ལོག་སོང་བ་ན། ད་གཟོད་ཧཱ་སང་ནི་གདེང་ལྡན་གྱི་སྒོ་ནས་གྲོང་ཁྱེར་
དུ་ཞུགས། ཁོས་སྤྱི་བོར་ལ་ཐོད་བཅིངས་ཤིང་། ལག་ཏུ་འཁར་བ་ཐོགས་ནས་བསྐྱོད་
པས་སུ་ཞིག་གིས་ཀྱང་རིག་པར་མ་གྱུར། ཁོས་ཐད་ཀར་རྒན་མོ་ཧྲེ་ཝ་ཤིའི་ཁྱིམ་དུ་
བསྐྱོད་ནས་མོའི་འགྲམ་དུ་དཀར་སྒྲོམ་ཞིག་ཡོད་པ་དེ་དཀྲུག་པས། དེ་ཐོག་གི་ཤེལ་
ཆས་དང་དཀར་ཡོལ་རྣམས་ས་ཐོག་ཏུ་ལྷུངས། རྒན་མོ་ནི་ཤིན་ཏུ་སྐྲག་པར་གྱུར་
བས་རང་གིས་རང་ལ་འགྲམ་ལྕག་ཅིག་བརྒྱབ་ནས་ཡར་ལངས་ཏེ་ཤེལ་ཆས་དང་
དཀར་ཡོལ་རྣམས་སྒྲུག་བཞིན་དུ་ཡིད་ལ་འདི་ནི་རྒྱལ་མོ་ནུ་ལུ་ལཱ་གུ་ཏས་བཏང་བའི་
འདྲེ་སྲིན་རྣམས་གནོད་སྐྱེལ་ལ་ཡོང་བར་ངེས་སོ། ། མགོན་པོ་མཁྱེན་ནོ།། རྒྱལ་མོའི་
གཅུང་མོ་ནི་མོའི་ཡབ་རྒྱལ་པོས་སྙིང་ལྟར་གཅེས་པའི་མི་ཞིག་ཡིན་ནའང་དོན་མེད་
དུ་སྡུག་དང་མནར་གཅོད་འདི་ལྟ་བུ་གཏོང་བར་གཟས་ན། བདག་ཕྱི་མི་ཞིག་གིས་
རྒྱལ་མོ་ཁྲོ་བར་བྱས་ཚེ་བདག་གསོད་པར་མི་འགྱུར་གྲང་སྙམ། མཐར་རྒན་མོས་
འཇིག་རྟེན་སྐྱེ་འགྲོ་ཀུན་གྱི་བདག་ཉིད་ཨཱ་ལཱ་ཚད་བཙུགས། སུར་མན་ཕྱག་རྒྱུས་ཐོག་
གི་ཡི་གེ་ཚད་བཙུགས། འདྲེ་ཁྱོད་སུ་ཡིན་པ་བདག་ལ་དྲང་པོར་སྨྲོས་ཤིག་ཅེས་བརྗོད།
ཧཱ་སང་ན་རེ། བདག་ནི་འདྲེ་སྲིན་མ་ཡིན། ཁོ་བོ་ནི་ཡུལ་གྱར་ནས་ཡོང་བའི་
ཉམས་ཐག་ཧཱ་སང་ཡིན་ནོ།། ཞེས་བརྗོད་བཞིན་དུ་ལ་ཐོད་ཕུད་ནས་གདོང་ངོ་མ་
བསྟན། རྒན་མོ་ནི་ཧཱ་སང་མཐོང་བ་དང་ཤིན་ཏུ་སྐྲག་པར་གྱུར་ཏེ་ཁོ་ཁྱིམ་གྱི་ཟུར་
ཁུག་ཏུ་འཐེན་ནས་སྨྲས་པར། ཁྱོད་འདིར་ཡོང་བ་སྨྱོ་བ་མིན་ནམ། མགྱོགས་པོ་ཡིབ་
ནས་སྡོད་ཅིག ཁྱོད་ཀྱི་ཆུང་མ་ནི་རྒྱལ་མོ་འཕྱན་མ་དེའི་གཅུང་མོ་ཡིན་ཡང་མོས་
མནར་གཅོད་འདི་ལྟ་བུ་བྱེད་ན། ཁྱོད་མོ་ཡི་ལག་ཏུ་ཐེབས་ཚེ་ཁྱོད་ལ་མི་བཟོད་པའི་
མནར་གཅོད་ཇི་འདྲ་མི་བྱེད་གྲང་ཞེས་བརྗོད་མཚམས། ཁོའི་ཆུང་མར་མནར་གཅོད་
377

༄༅།།མཚན་ཞག་སྟོང་གི་གཏམ་རྒྱུད།
བཏང་ལུགས་དང་རང་ཉིད་ལ་གོད་ཆགས་བྱུང་ཚུལ་རྣམས་ཁོ་ལ་བརྗོད། ཡང་རྒན་
མོས། སྔོན་དུ་རྒྱལ་མོས་ཁྱོད་སྤྱུགས་པ་འགྱོད་ནས་དེ་མར་འཁོར་གཡོག་ལ་གསེར་
མང་པོ་བྱིན་ནས་ཁྱོད་འཛིན་འདེད་ལ་བཏང་བ་མ་ཟད། ཁོ་བདག་གི་ཚབ་ཏུ་
གནས་སྤར་བྱས། རྒྱལ་མོས་ཁྱོད་བཟུང་ནས་ཁྱོད་ཀྱི་ཆུང་མ་མཉམ་དུ་གསོད་རྒྱུའི་
བློ་ཐག་བཅད་ཟིན་ནོ་ཞེས་བརྗོད།
རྒན་མོས་ངུ་བཞིན་དུ་རང་གི་ལུས་ཐོག་གི་བརྡུངས་རྨས་རྣམས་ཧཱ་སང་ལ་
བསྟན། ཧཱ་སང་ཡང་སེམས་སྡུག་གི་མཆི་མ་གཏོང་བཞིན་སྨྲས་པར། བགྲེས་སོང་
མཁྱེན། བདག་རྒྱལ་མོ་བདུག་པ་ཅན་དེའི་ལག་ནས་ཐར་བའི་ཐབས་ཨེ་ཡོད།
བདག་གི་ཆུང་མ་དང་ཕྲུ་གུ་གཉིས་བསྐྱབས་ཏེ་རང་ཡུལ་དུ་བདེ་མར་ལོག་པའི་
ཐབས་ཇི་ལྟར་བྱེད་ཅེས་དྲིས།
རྒན་མོ་ན་རེ། ཁྱོད་སྲོག་མགོ་ཐོན་པ་དེ་གས་འགྲིག གཞན་གྱི་བསམ་བློ་
མ་གཏོང༌།
ཧཱ་སང་ན་རེ། བདག་གིས་ཆུང་མ་དང་ཕྲུ་གུ་གཉིས་མ་བསྐྱབས་ན་འགྲིག་
ཐབས་མེད།
རྒན་མོ་ན་རེ། ཁྱོད་ཀྱིས་མ་བུ་གསུམ་པོ་ཇི་ལྟར་སྐྱོབ། དེ་བས་ཁྱོད་རེ་ཞིག་
ཡིབ་སྡོད་ཀྱིས་ཨཱ་ལཱའི་ཐུགས་རྗེ་བསྒུགས་ནས་བསྡད་ན་ལེགས་ཞེས་བརྗོད།
ཧཱ་སང་གིས་འཁར་བ་དང་ལ་ཐོད་རྒན་མོར་བསྟན།
དངོས་པོ་དེ་གཉིས་མཐོང་བ་དང་རྒན་མོ་ནི་ཤིན་དུ་དགའ་བར་གྱུར་ནས་སྨྲས་
པར། ཀྱེ་ཀྱེ། རུས་སྐམ་གསོ་བའི་ཨཱ་ལཱ་ཐུགས་རྗེ་ཅན་ཁྱེད་ལ་བསྟོད་དོ།། དཀོན་
མཆོག་ཚད་བཙུགས། སྔོན་དུ་ཁྱོད་དང་ཁྱོད་ཀྱི་ཆུང་མ་འཆི་རྒྱུ་ལས་མ་འདས་མོད།
འོན་ཀྱང་ད་ཆ་ཁྱོད་བཟའ་ཚོ་བུ་ཕྲུག་དང་བཅས་པ་འཆི་ཁ་ལས་ཐར་བ་རེད། ཅི་
378

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཕྱིར་ཞེ་ན། འཁར་བ་འདི་དང་འཁར་བའི་བདག་པོ་ཁོ་མོས་ངོ་ཤེས། ཁོང་ནི་བདག་
ལ་མཐུ་སྔགས་སློབ་པའི་སློབ་དཔོན་མངོན་ཤེས་ཅན་རླབས་པོ་ཆེ་ཞིག་ཡིན། ཁོང་
ནི་སྐུ་ཚེ་ལོ་བརྒྱ་དང་སུམ་ཅུ་སོ་ལྔ་བཞུགས། ཁོང་གིས་སྐུ་ཚེའི་རིང་ཞིབ་འཇུག་གི་
བརྩོན་པ་ལྷོད་མེད་བསྐྱེད་ནས་འཁར་བ་དང་ལ་ཐོད་འདི་བཅོས་རྗེས་ཕ་རོལ་ཏུ་
གཤེགས། ཁོང་མ་གཤེགས་པའི་སྔ་རོལ་ཏུ་རང་གི་ཕྲུ་གུ་གཉིས་ལ་རིན་ཐང་བྲལ་བའི་
ནོར་བུ་འདི་གཉིས་ཁྱོད་གཉིས་ལ་སྤྱོད་པའི་སྐལ་བ་མ་མཆིས། སླད་དངོས་པོ་འདི་
གཉིས་ཡུལ་གཞན་ནས་ཡོང་བའི་སྐྱེ་བོ་ཞིག་གིས་ཁྱོད་གཉིས་ཀྱི་ལག་ནས་འཕྲོག་འགྲོ་
བ་ཡིན། འཕྲོག་ལུགས་ཇི་ལྟར་བྱེད་པ་ཁྱོད་གཉིས་པོས་ཀྱང་མི་ཤེས་ཞེས་གསུངས་
པ་ན། ཕྲུ་གུ་གཉིས་པོས་ཕ་ལ། དངོས་པོ་དེ་གཉིས་ཇི་ལྟར་འཕྲོག་འགྲོ་བ་ཁྱེད་ཀྱིས་
གསུང་བར་ཞུ་ཞེས་བརྗོད། བགྲེས་སོང་གིས་འཕྲོག་ལུགས་ཇི་ལྟར་བྱེད་མིན་ཁོ་བོས་
ཀྱང་མི་ཤེས་ཞེས་གསུངས་པ་བདག་གིས་ཐོས། ཁྱོད་ལ་ནོར་བུ་འདི་གཉིས་ཇི་ལྟར་
ཐོབ་བྱུང་ངམ་ཞེས་དྲིས།
ཧཱ་སང་གིས་དངོས་པོ་འདི་གཉིས་བྱིས་པའི་ལག་ནས་ཕྲོགས་པའི་ཚུལ་ཇི་
བཞིན་དུ་བརྗོད་པ་ན། རྒས་མོ་དེ་ཤིན་དུ་དགའ་བར་གྱུར་ནས་སྨྲས་པར། བུ་ཁྱོད་
ཉོན་ཅིག རྒྱལ་མོ་འཕྱན་མ་དེས་བཙན་པོ་དབང་ཡོད་ཀྱིས་བདག་ལ་ཉེས་རྡུང་
བཏང་བྱུང་བས། བདག་ནི་མི་སྡོད་བྲག་ཕུག་ཏུ་སོང་ནས་ཚེ་མཇུག་རང་གི་ཆོས་
གྲོགས་རྣམས་དང་མཉམ་དུ་སྡོད། ཁྱོད་ལ་ཐོད་དཀྲིས་ཤིང་འཁར་བ་ཁུར་ནས་
ཐད་ཀར་རྒྱལ་མོའི་ཕོ་བྲང་དུ་སོང་ལ། དེ་གར་ཁྱོད་ཀྱི་ཆུང་མ་རྙེད་མཚམས་འཁར་
བ་ས་ཐོག་ཏུ་བརྒྱབ་ནས་སྐད་འབོད་བྱས་ཚེ། སྲུང་སྔགས་ཀྱི་འཁོར་དུ་གཏོགས་པ་
རྣམས་དེ་མར་ཁྱེད་ཀྱི་འགྲམ་དུ་རྒྱུག་ཡོང་སྟེ། ཁྱོད་ཀྱིས་གང་བཤད་ལ་ཉན་པ་ཡིན།
ཧཱ་སང་གིས་རྒན་མོའི་ངག་བཀོད་ལྟར་སྤྱི་བོར་ལ་ཐོད་དཀྲིས་ཤིང༌། ལག་ཏུ་འཁར་
379

༄༅།།མཚན་ཞག་སྟོང་གི་གཏམ་རྒྱུད།
བ་ཐོགས་ནས་རྒྱལ་མོའི་ཕོ་བྲང་དུ་ཞུགས་ཏེ་ཐད་ཀར་བཀག་བསྐྱིལ་ཁང་དུ་ཆུང་མ་
འཚོལ་བར་སོང་བ་ན། དེ་གར་ཆུང་མ་སྐས་ཀ་ཞིག་ལ་ལྕགས་སྒྲོག་གིས་བསྡམས་
ནས་ལུས་པོ་འགུལ་ཙམ་བྱེད་མི་ཐུབ་པར་དྲན་པ་འཐོར་ནས་འཆི་ལ་ཁད་དུ་ཡོད་
པ་དང༌། ཕྲུ་གུ་གཉིས་སྐས་འོག་ཏུ་རྩེད་འཇོར་རོལ་བཞིན་ཡོད་པའི་ཚུལ་ཡ་ང་བ་
དེ་མཐོང་བ་ན། ཧཱ་སང་ནི་ཡིད་ཤིན་ཏུ་སྐྱོ་ནས་སྡུག་བསྔལ་གྱིས་དབང་མེད་དུ་རང་
སར་འགྱེལ། ཡུད་ཙམ་སོང་ནས་ཁོ་བརྒྱལ་བ་ལས་གསོས་མཚམས། ཁོས་མཆི་མ་
གཏོང་བཞིན་སྤྱི་བོའི་ལ་ཐོད་ཕུད་ནས་རང་གཟུགས་ངོ་མ་བསྟན། ཕྲུ་གུ་གཉིས་པོས་
མཐོང་མ་ཐག་ཨ་ཕ་ཞེས་སྐད་འབོད་བྱས་པ་ན། ཁོས་དེ་མར་ལ་ཐོད་སྤྱི་བོར་བསྐོན་
ནས་ལུས་སྒྲིབ། ཁོའི་ཆུང་མས་རང་གི་ཕྲུ་གུ་གཉིས་པོས་ཨ་ཕ་ཞེས་འབོད་པའི་སྐད་
སྒྲ་ཐོས་མ་ཐག་མིག་གདངས་ནས་ལྟ་བའི་ཚེ་ཕྲུ་གུ་གཉིས་ངུ་བཞིན་ཡོད་པ་རིག་ཀྱང་
རང་གི་ཟླ་བོ་མཐོང་སར་མེད་པས། མོ་ནི་ཡིད་ཤིན་དུ་སྐྱོ་ནས་ངུ་ངག་དིར་དིར་དུ་
བུ་ཁྱོད་གཉིས་གང་དུ་ཡོད་དམ། ཁྱོད་གཉིས་ཀྱི་ཕ་གང་དུ་འདུག་གམ་ཞེས་འདྲི་
བཞིན་དུ་རང་གི་གནས་བབ་རྟོགས་ནས་གདུང་བའི་མཆི་མ་ལྷུང་ལྷུང་དུ་ཤོར། མོའི་
ལུས་དང་རྐང་ལག་ཐམས་ཅད་ལྕགས་སྒྲོག་གིས་དམ་དུ་བཅིངས་པར་བརྟེན། ངོ་
གདོང་གི་མཆི་མ་འབྱིད་པར་མི་ནུས་ལ། ལུས་ཐོག་སྦྲང་བུ་བབས་ནས་ཤ་ཁྲག་ལ་
ལོངས་སུ་སྤྱད་ཀྱང་དཀྲོག་ཐབས་བྲལ། ད་ནི་སྐྱོབ་པའི་མགོན་ནི་མེད་པས། སྔར་
གྱི་བྱ་བ་རྣམས་དྲན་ཏེ་ཡིད་ལ་འགྱོད་གདུང་དྲག་པོ་སྐྱེས།
ཧཱ་སང་གིས་ཕྲུ་གུ་གཉིས་ཀྱི་འགྲམ་དུ་སོང་བ་དང་ལ་ཐོད་ཕུད་པ་ན། ཕྲུ་གུ་དེ་
གཉིས་པོས་ཕ་ངོ་ཤེས་ནས་ཨ་ཕ་ཞེས་བོས། མས་ཕྲུ་གུ་གཉིས་ཀྱི་སྐད་སྒྲ་ཐོས་ཉིད་
ཡིད་ཤིན་དུ་སྐྱོ་ནས་ལས་ཀྱི་བསྐོས་ཐང་ལ་ལྡོག་ཐབས་ཅི་ཡོད་ཅེས་སྨྲེ་སྔགས་བཏོན།
ཡང་མོའི་ཡིད་ལ་ཕྲུ་གུ་གཉིས་པོས་ད་ལྟའི་གནས་སྐབས་སུ་ཨ་ཕ་ཞེས་བོས་པ་ཡ་
380

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
མཚན་ཆེ་སྙམ། སྐབས་དེར་ཧཱ་སང་ཡིད་བློ་འགོག་ཏུ་མ་ཐུབ་པར་ལ་ཐོད་ཕུད་དེ་
ཆུང་མར་རང་གཟུགས་བསྟན། ཆུང་མས་ཧཱ་སང་མཐོང་བ་དང་ཧང་སང་སྟེ་ཁང་
བུ་ཐམས་ཅད་ཡོམ་ཡོམ་དུ་འགུལ་བའི་སྐད་ཆེན་ཤོར་ཞིང་ཁྱོད་འདིར་ཇི་ལྟར་བྱས་
ཏེ་ཡོང་བ་ཡིན་ནམ། གནམ་ནས་བབས་སམ། ཡང་ན་ས་ནས་ཐོན་ནམ་ཞེས་བརྗོད་
པ་དང་ཆབས་ཅིག་ཏུ་མིག་ལ་མཆི་ཞག་འཁོར། ཧཱ་སང་ཡང་དབང་མེད་དུ་མཆི་མ་
ཤོར། དེ་མར་མོས་ཧཱ་སང་ལ་སྨྲས་པར། ད་ནི་སྔོན་བསགས་ལས་ཀྱི་འབྲས་བུ་ཐམས་
ཅད་སྨིན་པ་ཡིན། ང་ཅག་རྣམས་ལོང་བ་དང་གཉིས་སུ་མ་མཆིས། འོན་ཀྱང་ད་ཆ་
སྡུག་བསྔལ་དང་འཁང་ར་བྱེད་པའི་དུས་མ་ཡིན། ཨཱ་ལཱ་ཚད་བཙུགས། ཁྱོད་གང་
ནས་ཡོང་བ་དེ་གར་སོང་ནས་ཡིབ་སྡོད་གྱིས། གཞན་གྱིས་ཚོར་ནས་བདག་གི་གཅེན་
མོའི་རྣ་བར་འཁྱོལ་ན། ང་ཅག་རྣམས་མཉམ་དུ་གསོད་ངེས་རེད་ཅེས་བརྗོད།
བདག་གི་བརྩེ་བའི་ཆུང་མ། ཁོ་བོས་སྲོག་ཉེན་ལ་མི་འཛེམས་པར་ཁྱོད་མ་བུ་
གསུམ་སྐྱོབ་པའི་དོན་དུ་ས་འདིར་ཡོང་། ཁོ་བོས་ཁྱོད་མ་བུ་གསུམ་བསྐྱབས་ནས་རང་
ཡུལ་དུ་ཁྲིད་འགྲོ་རྒྱུ་ཡིན་ལ། ཁྱོད་ཀྱི་གཅེན་མོ་འཕྱན་མ་དེ་ལ་ཡང་གཏུག་ཙམ་བྱེད་
དགོས་བསམས་ཞེས་བརྗོད།
ཧཱ་སང་གི་གཏམ་དེ་ཐོས་པ་དང་ཆུང་མས་འཛུམ་ཙམ་བྱས་རྗེས་དགོད་ཆེན་པོ་
ཤོར་ནས་མགོ་བོ་གཡུག་གཡུག་བྱེད་བཞིན་དུ་སྨྲས་པར། བདག་གི་སྙིང་དང་འདྲ་ཟླ་
བོ། ལས་འདི་ནི་ངག་ནས་བརྗོད་པ་ལྟར་གྱི་སླ་བ་མ་ཡིན། ཨཱ་ལཱ་ཐུགས་རྗེ་ཅན་གྱིས་
མ་གཏོགས་སུས་ཀྱང་ཁོ་མོ་སྐྱོབ་པར་མི་ནུས། དེ་བས་ཁྱོད་མྱུར་དུ་ལོག་སོང་ལ་རང་
ཉིད་སྐྱོབ་པའི་ཐབས་ལ་འབུངས། མི་ལུས་རིན་ཆེན་འདི་དོན་མེད་དུ་བརླག་མི་ཉན།
བདག་གི་གཅེན་མོར་མཁའ་ཁྱབ་འགྲོ་བ་ཡོངས་ཀྱིས་འགྲན་པར་མི་ནུས་པའི་དཔུང་
གི་ཚོགས་གྲངས་ལས་འདས་པ་ཡོད་ན། ཁྱོད་ཀྱིས་བདག་ཇི་ལྟར་སྐྱོབ། ལར་ཡུལ་
381

༄༅།།མཚན་ཞག་སྟོང་གི་གཏམ་རྒྱུད།
འདི་ནི་ས་བཙན་ཞིང་འཇིགས་པ་ཆེ་བ་མཐུ་ལྡན་ལྷ་འདྲེའི་རིགས་ཀྱང་ཐར་དཀའ་ན།
ཁྱོད་ཇི་ལྟར་ལོག་ཐུབ་བམ། དེ་བས་ཁྱོད་གང་མགྱོགས་སོང་ལ། ཁོ་མོར་སེམས་ཁྲལ་
འཐོལ་པ་བཟོ་མི་རིགས། ཁྱོད་བདག་སྐྱོབ་པའི་བློ་གཏོང་བར་གྱིས། །ཁོ་མོ་ནི་ཡུལ་
བདུག་པ་ཅན་འདི་ལས་སུས་ཀྱང་སྐྱོབ་ཐུབ་པ་མ་ཡིན་ཞེས་བརྗོད།
ཧཱ་སང་ན་རེ། བདག་གི་སྙིང་དང་འདྲ་བའི་ཆུང་མ་ཁྱོད་ཚད་བཙུགས། ཁྱོད་
མ་བུ་གསུམ་སྐྱོབ་མ་ཐུབ་ན་ཁོ་བོ་ཡུལ་དེ་ནས་མི་འགྲོ།
ཆུང་མ་ན་རེ། ཁྱོད་གང་གི་རིགས་སུ་གཏོགས་སམ། ཁྱོད་ལ་བདག་སྐྱོབ་པའི་
མཐུ་ནུས་ཅི་ཡོད། བྱ་བ་འདི་ཁྱོད་ཀྱིས་བྱེད་རུང་བ་མ་ཡིན། ཁྱོད་ལ་ལྷ་འདྲེ་མི་
གསུམ་ལ་དབང་སྒྱུར་བའི་མཐུ་རྩལ་ཡོད་ཀྱང་ཡུལ་འདི་ལས་ཐར་སླ་བ་མ་ཡིན། དེ་
བས་ཁྱོད་སྲོག་མགོ་ཐོན་པ་གྱིས། བདག་ལ་བསམ་བློ་གཏོང་དགོས་དོན་མེད། ཁོ་མོ་
ད་མུས་སུ་བཞག་ན་ལེགས། སླད་ནས་བྱ་བར་འགྱུར་བ་ཡོང་སྲིད།
ཧཱ་སང་ན་རེ། བདག་གི་བརྩེ་བའི་ཆུང་མ། ཁོ་བོས་འཁར་བ་འདི་དང་ལ་ཐོད་
འདི་གཉིས་ལ་བརྟེན་ནས་ཁྱོད་སྐྱོབ་པའི་ཐབས་བྱེད། ཅེས་བརྗོད་མཚམས་སྔར་བྱིས་
པ་གཉིས་ཕྲད་ལུགས་དང་ནོར་བུ་འདི་གཉིས་ཐོབ་ལུགས་རྣམས་ཆུང་མར་བརྗོད
སྐབས་དེར་རྒྱལ་མོ་ནུ་ལུ་ལཱ་གུ་ཏཱ་གློ་བུར་དུ་བཀག་བསྐྱིལ་ཁང་དུ་ཡོང་ནས་ཁོང་གཉིས་
པོའི་འཕྲོས་གཏམ་རྣམས་ཐོས། ཧཱ་སང་གིས་དེ་མར་ལ་ཐོད་གྱོན་ཏེ་ལུས་བསྒྲིབས།
རྒྱལ་མོས་གཡེམ་མ་ཁྱོད་སུ་ཞིག་དང་གཏམ་གླེང་བྱེད་པ་ཡིན་ནམ་ཞེས་དྲིས།
གཅུང་མོས་ཕྲུ་གུ་འདི་གཉིས་ལས་གཞན་དུ་གཏམ་སྨྲ་བའི་ཡུལ་མེད་ཅེས་
བརྗོད། རྒྱལ་མོས་དེ་མར་ཡ་ང་སྙིང་རྗེ་མེད་པར་གཅུང་མོར་ལྕག་ཚན་དྲག་ཏུ་
བསྣུན། ཧཱ་སང་ནི་ཟུར་ཁུག་ཅིག་ཏུ་ཡིབ་ནས་བསྡད་ཡོད་པས་ཚུལ་དེ་གསལ་བར་
རིག རྒྱལ་མོས་རང་གི་གཅུང་མོར་རྟ་ལྕག་སེར་དྲག་བབས་པ་ལྟར་བསྣུན་པས་
382

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གཅུང་མོ་དྲན་མེད་དུ་བརྒྱལ། དེའི་ཚེ་ན་རྒྱལ་མོས་འཁོར་གཡོག་བོས་ནས་གཅུང་
མོ་བཀག་བསྐྱིལ་ཁང་གཞན་ཞིག་ཏུ་འཇུག་དགོས་པའི་བཀའ་བཏང༌། འཁོར་གཡོག་
གིས་རྒྱལ་མོའི་བཀའ་ལྟར་མོ་བཀག་བསྐྱིལ་ཁང་གཞན་ཞིག་གི་ས་འོག་ཏུ་བཅུག ཧཱ་
སང་གིས་དེ་རྣམས་ཀྱི་ཕྱི་བཞིན་དུ་འབྲངས་ནས་འཁོར་གཡོག་རྣམས་སོང་མཚམས་
ལ་ཐོད་ཕུད་ནས་རང་གཟུགས་བསྟན། མོས་ཧཱ་སང་མཐོང་འཕྲལ་ད་ནི་ཁྱོད་ཀྱིས་
བདག་གི་སྡུག་བསྔལ་རྣམས་དངོས་སུ་རིག་བྱུང་བ་མ་ཡིན་ནམ། འདི་ནི་ཁོ་མོས་
ཁྱོད་ལ་རྒྱབ་གཏོད་བྱས་ནས་སོང་བའི་རྣམ་སྨིན་རེད། དཀོན་མཆོག་མཁྱེན་ནོ། །
ཁྱོད་ཀྱིས་ཁོ་མོ་བློས་གཏོང་གྱིས། ཆུང་མས་རང་གི་ཟླ་བོ་བསྐྱུར་ནས་སོང་རྗེས་ཟླ་བོ་
རྩ་ཆེན་ཡིན་པ་ད་གཟོད་ཤེས། བྱ་བ་ཐམས་ཅད་བདག་རང་གིས་ལན་སོང་བས་ཨཱ་
ལཱ་ཐུགས་རྗེ་ཅན་གྱིས་དགོངས་ཡངས་མཛོད་ཅིག སླད་ཨཱ་ལཱའི་ཐུགས་རྗེས་ང་ཅག་
ཁྱོ་ཤུག་ཟུང་འཛོམས་པའི་དུས་ཤིག་ཤར་ཚེ་ཁོ་མོས་ལས་འདི་རིགས་གཏན་ནས་མི་
བྱེད་ཅེས་བརྗོད།
ཧཱ་སང་ཡིད་ཤིན་ཏུ་སྐྱོ་ནས་སྨྲས་པར། ཁྱོད་ལ་ལན་པ་མེད། ཐམས་ཅད་
བདག་གིས་ལན། ཁོ་བོ་ཕྱོགས་སྐྱོད་སྐབས་ཁྱོད་གཅིག་པུ་ཆ་རྒྱུས་མེད་པའི་མི་དང་
མཉམ་དུ་བཞག་པས་ལན་ནོ། ། བདག་གི་སྙིང་དང་འདྲ་བའི་ཆུང་མ། ཨཱ་ལཱའི་
ཐུགས་རྗེས་བདག་ལ་ཁྱོད་སྐྱོབ་པའི་ནུས་སྟོབས་རྙེད་ན། སླད་ཁྱོད་ཡབ་ཀྱི་དྲུང་དུ་
ལོག་ནས་ནམ་འཚོའི་བར་ཕ་ལ་བཀུར་སྟི་ཞབས་ཏོག་བྱས་ཏེ་སྡོད་དམ། ཡང་ན་
ཁྱོད་བདག་དང་མཉམ་དུ་ཁྱིམ་དུ་ཕྱིར་ལོག་གིས་ང་ཅག་བཟའ་ཚོ་གཉིས་ནམ་འཚོའི་
བར་མཛའ་གཅུགས་ཁྱིམ་ཐབ་ཀྱི་གོ་སྐལ་བཟུང་ནས་སྡོད་པ་ཅི་བྱེད་ཁྱོད་ཀྱིས་འདམ་
ཀ་གྱིས་ཞེས་བརྗོད།
ཆུང་མ་ན་རེ། བདག་ནི་ཨཱ་ལཱ་ཐུགས་རྗེ་ཅན་གྱིས་མ་གཏོགས་གཞན་སུས་ཀྱང་
383

༄༅།།མཚན་ཞག་སྟོང་གི་གཏམ་རྒྱུད།
སྐྱོབ་པར་མི་ནུས་ན། ཁྱོད་ཁོ་མོ་སྐྱོབ་པའི་བློ་བཏང་ནས་ལོག་སོང་། ཁྱོད་ཀྱིས་ཡུལ་
འདིའི་འཇིགས་པ་མི་རྟོགས། གལ་ཏེ་ཁྱོད་ཀྱིས་བདག་གི་ངག་ལ་མི་ཉན་ན་ལས་
འདིའི་འཇུག་འབྲས་ངན་པ་དེ་ཁྱོད་ཀྱིས་མཐོང་ངེས་རེད།
མོ་ནི་ཡིད་སྐྱོའི་གདུང་བ་མི་བཟོད་པར་ངུ་ངག་དྲག་པོ་ལྡིར་བས། ཕྲུ་གུ་གཉིས་
ཀྱང་མ་དང་མཉམ་དུ་ངུ་ཅོ་ལྡིར་བས་བྲན་མོ་རྣམས་ནང་དུ་རྒྱུག་བྱུང་བ་ན། སྲས་
མོ་མེ་ནཱ་ལུན་སེ་ནོ་ཡུས་དང་ཁོང་གི་བུ་གཉིས་ངུ་བཞིན་པའི་ཚུལ་དེ་མཐོང་བས་
ཐམས་ཅད་ཡིད་སྐྱོ་བའི་མཆི་མ་ཤོར་ཞིང་། རྒྱལ་མོ་ནུ་ལུ་ལཱ་གུ་ཏཱར་གྱི་གཏུམ་དྲག་
ཆེ་བའི་སྤྱོད་ཚུལ་ལ་ཡི་མི་རང་བར་དམོད་བོར། ཧཱ་སང་གིས་རེ་ཞིག་སྡུག་སྒོམ་གྱིས་
མཚན་མོ་མུན་རུབ་པ་དང་མི་རྣམས་ཉལ་ཟིན་པའི་མཚམས་སུ་ཆུང་མའི་འགྲམ་དུ་
སོང་ནས་མོའི་ལུས་ཀྱི་ལྕགས་སྒྲོག་རྣམས་བཀྲོལ་བ་དང་མོ་ཡི་དཔྲལ་བར་འོ་སྦྱར་
ནས་སྨྲས་པར། ངེད་གཉིས་བྲལ་ནས་ཡུན་རིང་འདི་ལྟ་བུ་སོང་བ་དེ་རིང་དངོས་སུ་
ཕྲད་པ་ནི་རྨི་ལམ་མ་ཡིན་ནམ་ཞེས་བརྗོད་རྗེས་ཧཱ་སང་གིས་ཕྲུ་གུ་རྒན་པ་པང་དུ་
ཁུར། ཆུང་མས་ཕྲུ་གུ་ཆུང་བ་དེ་པང་དུ་ཁུར་ནས་མུན་ནག་སྟུག་པོའི་ཁྲོད་དུ་གསང་
སྟབས་ཀྱིས་བཀག་བསྐྱིལ་ཁང་དེ་ལས་ཐོན་ཏེ་ཕོ་བྲང་གི་རྒྱལ་སྒོའི་འགྲམ་དུ་ཡོང་བ་
ན་རྒྱལ་སྒོ་བརྒྱབ་ནས་འགྲོ་བའི་ཐབས་མ་བྱུང་བས། ཧཱ་སང་གིས་ད་ནི་ཨཱ་ལཱ་ཐུགས་
རྗེ་ཅན་ལ་སྐྱབས་བཅོལ་རྒྱུ་ལས་གཞན་པའི་ཐབས་མ་མཆིས། ང་ཅག་རྣམས་ནི་ཨཱ་
ལཱའི་འབངས་སུ་གཏོགས་པས་མཐའ་མ་ཁོང་གི་དྲུང་དུ་འགྲོ་དགོས་པ་ཡིན། སྡུག་
བསྔལ་དང་འཇིགས་པ་ལས་སྐྱོབས་པའི་མགོན་པོ་མཁྱེན། བྱ་བ་ཐམས་ཅད་ཁོ་བོས་
ཞིབ་མོའི་བློ་ཡིས་དཔྱད་ཟིན་པ་ཡིན་ཡང་བྱ་བ་འདི་ཁོ་བོའི་བློ་ལ་མ་འཁོར། ད་ནི་
ཇི་ལྟར་བྱེད། ནམ་གསལ་ན་ང་ཅག་རྣམས་ཆག་སྒོ་བསླངས་པ་རེད་ཅེས་བརྗོད་
མཚམས་ཡིད་མུག་ནས་དབང་མེད་དུ་མཆི་མ་ཤོར། ཁོའི་ཆུང་མ་ཡང་སྡུག་བསྔལ་
384

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གྱི་མཆི་མ་གཏོང་བཞིན་དུ་སྨྲས་པར། ཨཱ་ལཱ་ཚད་བཙུགས། ད་ནི་ཐར་ཐབས་བྲལ་
བས་ངེད་རྣམས་རང་སྲོག་རང་གིས་བཅད་དེ་འཁོར་བའི་སྡུག་བསྔལ་ལས་ཐར་བ་མ་
བྱས་ན་ནམ་གསལ་བ་དང་ངེད་རྣམས་ལ་ཆགས་སྒོ་ཡོང་ངེས་རེད་ཅེས་བརྗོད།
དེ་ལྟར་ཧཱ་སང་ཁྱོ་ཤུག་ཟུང་དེ་རེ་ཐག་ཆད་པའི་སྐབས་དེར་ཕྱི་ནས་སྒོ་བརྡུང་
བའི་སྒྲ་ཞིག་བྱུང་བ་དང་ཆབས་ཅིག་ཨཱ་ལཱ་ཚད་བཙུགས། སྲས་མོ་མེ་ནཱ་ལུན་སེ་ནོ་
ཡུས་མཁྱེན། ཁྱོད་ཅག་སྟེང་ཞལ་གཉིས་པོས་བདག་གི་ངག་ལ་ཉན་ཚེ་ཁོ་མོས་རྒྱལ་
སྒོ་ཕྱེ་བར་བྱེད་དོ་ཞེས་པའི་སྒྲ་ཞིག་བྱུང༌། འོན་ཀྱང་ཁོང་གཉིས་པོས་དེ་ལ་གཏམ་
ལན་མི་བྱེད་པར་བཀག་བསྐྱིལ་ཁང་དུ་ལོག་རྩིས་བྱེད་པ་ན། ཕྱི་ནས་སླར་ཡང་ཁྱོད་
གཉིས་བདག་གི་གཏམ་ལ་ཡ་ལན་མི་བྱེད་པ་ཅི་ཡིན་ཞེས་བརྗོད།
ཁོང་གཉིས་པོས་ཞིབ་པར་ཉན་པའི་ཚེ་རྒན་མོ་ཧྲེ་ཝ་ཤིའི་སྐད་ངོ་ཆོད་པས། ད་
གཟོད་བློ་ལྷོད་ལ་བབས་ནས་སྨྲས་པར། ང་ཅག་གིས་ཁྱོད་ཀྱིས་ཅི་བཤད་ལ་ཉན། ད་
ནི་གཏམ་བརྗོད་པའི་དུས་མ་ཡིན་པས་སྔོན་ལ་སྒོ་དབྱེ་དང་ཞེས་བརྗོད།
རྒན་མོ་ཧྲེ་ཝ་ཤི་ན་རེ། སྒོ་འབྱེད་པའི་སྔོན་དུ་ཁྱོད་གཉིས་པོས་བདག་ཀྱང་
མཉམ་དུ་ཁྲིད་རྒྱུའི་དམ་བཅའ་འཇོག ལེགས་ཉེས་ཇི་ལྟར་བྱུང་ཡང་ཁོ་མོས་ཁྱོད་
གཉིས་དང་ན་ནུས་འཆི་ནུས་བྱེད་རྒྱུ་ཡིན་ན། བདག་རྒྱལ་མོ་བདུག་པ་ཅན་འདིའི་
སར་ཅིག་པུར་བསྐྱུར་ནས་མ་ཞོག ཅི་ཕྱིར་ཞེ་ན། ཁྱོད་གཉིས་པོའི་དོན་དུ་རྒྱལ་མོ་
དེས་བདག་ལ་བརྙས་བཅོས་དང་ཁྱད་གསོད་གང་མིན་བྱས། བུ་མོ་ཁྱོད་ཀྱིས་བདག་
ལ་སྟོབས་ནུས་ཅི་ཡོད་གསལ་བར་རྟོགས་པས། ཁོ་མོ་ཡང་ཁྱོད་གཉིས་མཉམ་དུ་ཅི་
ནས་ཀྱང་ཁྲིད་པར་མཛོད་ཅེས་ཞུ་བ་འཐེན།
ཧཱ་སང་ཁྱོ་ཤུག་ཟུང་དེས་རྒན་མོ་ཧྲེ་ཝ་ཤི་ཡིན་པ་རྟོགས་རྗེས་ཡིད་གཉིས་ཀྱི་
ཐེ་ཚོམ་ཆོད་ནས་བློ་ལྷོད་ལ་ཕབས་ཏེ་རྒན་མོ་མཉམ་དུ་ཁྲིད་རྒྱུའི་དམ་བཅའ་བཞག་
385

༄༅།།མཚན་ཞག་སྟོང་གི་གཏམ་རྒྱུད།
པ་ན་རྒན་མོས་སྒོ་ཕྱེ། ཧཱ་སང་ཁྱོ་ཤུག་ཟུང་སྒོ་ནས་ཐོན་པའི་ཚེ་མདུན་དུ་རྒན་མོ་ཧྲེ་
ཝ་ཤི་ནི་གྷི་རི་སིའི་རྫ་མ་དམར་པོ་ཞིག་བཅིབས་ཤིང་། རྫ་མའི་ལུང་གཉིས་ལ་ཤིང་
ལྤགས་ཀྱི་ཐི་གུ་རེ་སྒྲོག་པ་བར་མེད་དུ་འཁོར་བ་འཇར་མན་གྱི་རྟ་མཆོག་གི་བགྲོད་པ་
ལས་ཀྱང་མགྱོགས་པ་འཁོར་བཞིན་དུ་མཆིས། རྒན་མོས་ཁོང་གཉིས་པོའི་འགྲམ་དུ་
སོང་ནས་སྨྲས་པར། ཁྱོད་གཉིས་བདག་མཉམ་དུ་འགྲོ་ལ་འཇིགས་མི་དགོས། བདག་
ལ་སྤྲུལ་པ་མི་གཅིག་པ་བཅུ་ཕྲག་བཞི་འདོན་རྒྱུ་ཡོད། དེ་ཁྲོད་ནས་སྤྲུལ་པ་ཆུང་ངུ་
ཞིག་གིས་ཀྱང་ནམ་མ་གསལ་གོང་གྲོང་ཁྱེར་འདི་རྒྱ་མཚོར་གཏོང་རྒྱུ་དང༌། དེ་ནང་
གི་བུད་མེད་རྣམས་ཉ་སྦལ་གྱི་ལུས་སུ་གཏོང་ཐུབ་པ་ཡིན། འོན་ཀྱང་ཁྱོད་ཀྱི་ཡབ་
རྒྱལ་པོའི་མཚན་སྙན་དང་། ཁྱོད་ཀྱི་གཅེན་མོ་རྣམས། གཞན་ཡང་གྲོང་ནང་གི་མི་
རྣམས་ཀྱི་ཚེ་སྲོག་ལ་བསམས་ནས་ལས་ངན་པ་དེ་འདྲ་བྱས་མེད། འོན་ཀྱང་ཡུད་
ཙམ་ཞིག་ནས་ཁོ་མོས་ཁྱོད་རྣམས་ལ་ངོ་མཚར་ཆེ་བའི་སྤྲུལ་པ་ཞིག་སྟོན་ཆོག་པ་ཡིན་
ཞེས་བརྗོད།
ཧཱ་སང་ཁྱོ་ཤུག་ཟུང་དེ་ད་ནི་སྐྱོབ་པའི་མགོན་ཞིག་བྱུང་སོང་སྙམ་ནས་ཡིད་ལ་
སྤྲོ་བ་ཚད་མེད་བརྟས། དེ་ནས་ཁོང་རྣམས་མཉམ་དུ་གྲོང་ཁྱེར་ཕྱི་རོལ་ཏུ་ཐོན་པ་ན།
ཧཱ་སང་བློ་སྟོབས་བསྐྱེད་དེ་ལག་གི་འཁར་བ་ས་ཐོག་ཏུ་བརྡེག་པ་དང་ཆབས་ཅིག་ཏུ་
སྲུང་སྔགས་ཀྱི་འཁོར་གཡོག་རྣམས་དོན་ཤོག་ཅེས་བརྗོད་མ་ཐག་ས་གཞི་གས་པའི་
དབུས་ནས་སྟོབས་ཆེན་མཁའ་ལ་རེག་པའི་འདྲེ་བདུན་ཐོན་པ་དེ་རྣམས་ཀྱིས་ཧཱ་སང་
གི་མདུན་དུ་པུས་མོ་བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་ལན་གསུམ་ཕུལ་
རྗེས་མགྲིན་གཅིག་ཏུ། ང་ཅག་གི་རྗེ་བོ་མཁྱེན། ཁྱེད་ལ་བཀའ་ཅི་ཡོད་པ་སྩལ་དུ་
གསོལ། ངེད་རྣམས་ཀྱིས་ཁྱེད་ཀྱི་བཀའ་ཇི་བཞིན་དུ་སྒྲུབ། ཁྱེད་སྤྲོ་ན་ང་ཅག་གིས་
རི་བོ་འགུལ་ཞིང་མཚོ་མོ་འཁྱོམ་པར་བྱེད་ཅེས་བརྗོད།
,,《 386

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
དེ་རྣམས་ཀྱི་གཏམ་ཁ་པོ་ཆེ་དེ་དག་ཐོས་པ་དང་ཧཱ་སང་ནི་སྤྲོ་བ་འཕེལ་ཞིང་
བློ་སྟོབས་རྒྱས་ཏེ་སྨྲས་པར། ཁྱོད་རྣམས་གང་ནས་ཡོང་། མིང་ལ་ཅི་ཟེར། གང་གི་
རིགས་སུ་གཏོགས་པ་བདག་ལ་སྨྲོས་ཤིག་ཅེས་བརྗོད།
དེ་རྣམས་ཀྱིས་སླར་ཡང་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་མགྲིན་
གཅིག་ཏུ། ང་ཅག་ལྷ་ཡི་རིགས་སུ་གཏོགས་པའི་རྒྱལ་ཆེན་བདུན་པོ་སོ་སོས་ལྷ་འདྲེའི་
ཁྲོད་ཀྱི་ཚོ་རིགས་བདུན་ལ་དབང་སྒྱུར་བ་གཅིག་ཏུ་བསྡོམས་ན་ཚོ་རིགས་བཞི་བཅུ་
ཞེ་དགུར་དབང་སྒྱུར་བ་ཡིན། ལྷ་འདྲེ་ཕུད་ད་དུང་རི་གསེབ་ཏུ་སྡོད་པའི་འདྲེ་སྲིན་
དང་། ས་ལ་རྒྱུག་པའི་གཅན་གཟན་རི་དགས་དང༌། མཁའ་ལ་ཕུར་བའི་འདབ་
ཆགས། ཆུ་ལ་གནས་པའི་ཉ་སྦལ་སོགས་སྲོག་ལྡན་ཐམས་ཅད་ང་ཅག་གི་དབང་འོག་
ཏུ་འདུས་ཤིང་། ང་ཅག་རྣམས་ནི་འཁར་བ་འདིའི་བདག་པོའི་དབང་འོག་ཏུ་འདུ་
བས་དེའི་བཀའ་གང་གནང་སྒྲུབ་དགོས་པར་བརྟེན། ང་ཅག་རྣམས་ནི་ཁྱེད་ཀྱི་བྲན་
དུ་གཏོགས་པས། ཁྱེད་ལ་བཀའ་ཅི་ཡོད་པ་གསུང་བར་ཞུ་ཞེས་བརྗོད།
རྒྱལ་ཆེན་བདུན་པོའི་གཏམ་དེ་ཐོས་པ་ན་ཧཱ་སང་ཁྱོ་ཤུག་དང་ཧྲེ་ཝ་ཤིའི་ཡིད་
ལ་སྤྲོ་བ་དཔག་མེད་བརྟས། ཧཱ་སང་གིས་རྒྱལ་ཆེན་རྣམས་ལ། ཁྱོད་ཅག་ལ་དཔུང་
གི་ཚོགས་ཇི་འདྲ་ཡོད་པ་བདག་ལ་སྟོན་ཅིག་ཅེས་བརྗོད།
རྒྱལ་ཆེན་རྣམས་ཀྱིས། བདག་གི་མགོན་མཁྱེན། ང་ཅག་དཔུང་ཚོགས་ནི་
གྲངས་མང་ཞིང༌། བྱད་གཟུགས་ཡ་མཚན་ཆེ་བ་ལ་ལར་མགོ་ཡོད་ཀྱང་ལུས་པོ་མེད་
པ། ཡང་ལ་ལར་ལུས་པོ་ཡོད་ཀྱང་མགོ་མེད་པ། ལ་ལ་སྟག་གཟིག་འདྲ་ཞིང་། ལ་
ལ་འདམ་སེང་འདྲ་བ་སོགས་ཤིན་ཏུ་འཇིགས་སུ་རུང་བ་ཞིག་ཡོད་པས། ཁྱེད་ཀྱིས་
གཟིགས་ན་ཐུགས་ལ་འཇིགས་པ་སྐྱེ་སྲིད་པས་མི་ལེགས་སྙམ། གལ་ཏེ་ངེས་པར་
གཟིགས་དགོས་ཚེ་སྔོན་ལ་གཅན་གཟན་འདྲ་བའི་རིགས་ལ་གཟིགས། བདག་གི་
387

༄༅།།མཚན་ཞག་སྟོང་གི་གཏམ་རྒྱུད།
མགོན་མཁྱེན། ང་ཅག་གིས་ཁྱེད་ལ་ཞབས་ཞུ་ཅི་སྒྲུབ་དགོས་སམ་ཞེས་དྲིས།
ཧཱ་སང་ན་རེ། ཁྱོད་ཅག་གིས་ངེད་ཁྱོ་ཤུག་ཟུང་དང་རྒན་མོ་སེམས་བཟང་ཅན་
འདི་རྒྱབ་ཏུ་ཁུར་ནས་ཕྲལ་དུ་སྦག་ཏཱའི་ཡུལ་ལ་སྐྱེལ་དགོས་ཞེས་བརྗོད།
ཧཱ་སང་གི་གཏམ་དེ་ཐོས་པ་དང་རྒྱལ་ཆེན་རྣམས་མགོ་བོ་དུད་ནས་གཏམ་མི་
སྨྲ་བར་བསྡད། ཧཱ་སང་གིས་ཁྱོད་རྣམས་གཏམ་ལན་མི་བྱེད་པ་ཅི་ཡིན་ཞེས་དྲིས།
རྒྱལ་ཆེན་ན་རེ། བདག་ཅག་གི་མགོན་མཁྱེན། ཧྲེང་སུར་མན་གྱིས་ང་ཅག་
རྣམས་ལ་འགྲོ་བ་མིའི་རིགས་རྒྱབ་ཏུ་འཁུར་མི་ཆོག་པའི་བཀའ་བཅད་གནང་ཡོད་
པས། ངེད་རྣམས་ཀྱིས་ད་བར་མིའི་རིགས་གཉའ་བར་འཁུར་མྱོང་མེད་ན། ང་ཅག་
གིས་ཁྱེད་རྣམས་ལྷ་རྟར་བསྐྱོན་ནས་སྐྱེལ་རྒྱུ་ཡིན་ཞེས་བརྗོད།
ཧཱ་སང་ན་རེ། འདི་ནས་སྦག་ཏཱ་བར་ལམ་ཐག་ཇི་ཙམ་ཡོད་དམ།
རྒྱལ་ཆེན་ན་རེ། རྟ་དམག་གིས་བར་མེད་དུ་བསྐྱོད་ན་ལོ་བདུན་ཙམ་འགོར་
བ་ཡིན།
ཧཱ་སང་ནི་ཤིན་ཏུ་ཡ་མཚན་པར་གྱུར་ནས་བདག་འདིར་ཡོང་བའི་སྐབས་སུ་ལོ་
གཅིག་ཀྱང་འགོར་བ་མེད་པས། ལམ་ཐག་རིང་པོ་འདི་འདྲ་འགྲོ་དགོས་པ་ཅི་ཡིན་
ཞེས་དྲིས།
རྒྱལ་ཆེན་ན་རེ། དེ་ནི་སེམས་པ་བཟང་བའི་དད་ལྡན་ཆོས་པ་རྣམས་ལ་ཨཱ་ལཱ་
ཐུགས་རྗེ་ཅན་གྱིས་དྲན་སྐུལ་མཛད་པར་བརྟེན། ཁོང་རྣམས་ཀྱིས་ཁྱེད་ལ་སྙིང་རྗེ་
དང་རོགས་རམ་བྱས་པའི་མཐུ་ལས་བྱུང་བ་མ་གཏོགས་ཁྱོད་ཡུལ་འདིར་སླེབས་མི་
ཐུབ་ལ། བྱ་བ་འདི་དག་ཀྱང་ཕྲད་མི་ཐུབ། སྔོན་དུ་བགྲེས་སོང་ཨབ་ཏུ་རཱ་ཀུན་དུ་
ཧྲེས་ཁྱོད་གླང་པོ་ཆེར་བསྐྱོན་ནས་ལོ་གསུམ་གྱི་ལམ་དུ་ཉིན་གསུམ་ལ་སླེབས་ཐུབ་པ་
བྱས་པ་དང༌། ཡང་སློབ་དཔོན་ཨི་པི་ལཱ་ཨུ་ཧྲེས་བཙན་རྒོད་ཏེ་ཧཱ་ཉི་ཧྲུ་ཞེས་པ་ཁྱོད་
388

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཀྱི་བྲན་དུ་བཏང་ནས་ལོ་གསུམ་གྱི་ལམ་དུ་ཁྱོད་མཚན་ཞག་གཅིག་ལ་སླེབས་ཐུབ་
པ་བྱས། དེ་དག་ཐམས་ཅད་ཨཱ་ལཱའི་ཐུགས་རྗེར་བརྟེན་ནས་བྱུང་བ་མ་གཏོགས་ག་
ལ་འགྲུབ་ཐུབ། ཅི་ཕྱིར་ཞེ་ན། ཨི་པི་ལཱ་ཨུ་ཧྲེ་ནི་ཨ་ཟུབ་ཨི་པན་པེར་ཧེ་ཡཱའི་རྒྱུད་
པ་ཡིན་ལ། ཁོང་གིས་ཨཱ་ལཱའི་མཚན་བཟང་ངག་འདོན་ཐུབ་པའི་མཐུ་ལས་བྱུང་བ་
རེད། དེ་བཞིན་སྦག་ཏཱ་ནས་སྤྲིན་གསེབ་རི་བོའི་བར་དུ་ལོ་ཧྲིལ་པོ་གཅིག་འགྲོ་དགོས་
པ་བཅས་ཡུལ་སྦག་ཏཱ་ནས་འདི་བར་ལོ་བདུན་གྱི་ལམ་ཐག་ཡོད་ཅེས་བརྗོད།
རྒྱལ་ཆེན་གྱི་གཏམ་དེ་ཉན་རྗེས་ཧཱ་སང་གི་བློ་ལ་ཡ་མཚན་ཆེས་ཆེར་འཕེལ་ནས་
ཏོག་ཏོག་རྐན་སྒྲོག་བཞིན་དུ་སྨྲས་པར། དཀའ་བའི་གནས་ལས་སྒྲོལ་མཛད་ཨཱ་ལཱ་
ཐུགས་རྗེ་ཅན་ལ་སྐྱབས་སུ་མཆིའོ། ། ཐག་རིང་ལམ་ལས་སྒྲོལ་མཛད་ཨཱ་ལཱ་ཐུགས་
རྗེ་ཅན་ལ་སྐྱབས་སུ་མཆིའོ། འཇིགས་པའི་གནས་ལས་སྒྲོལ་མཛད་ཨཱ་ལཱ་ཐུགས་རྗེ་
ཅན་ལ་སྐྱབས་སུ་མཆིའོ། ཨཱ་ལཱའི་ཐུགས་རྗེས་ཁོ་བོ་དཀའ་སྡུག་ལས་རྣམ་པར་རྒྱལ་
ཏེ་འདིར་རང་གི་ཆུང་མ་དང་མཉམ་འཛོམས་ཐུབ་པ་བྱུང་བ་རེད། འདི་ནི་རྨི་ལམ་
ཡིན་ནམ་བདེན་པ་ཡིན། བདག་མྱོས་བྱེད་ཀྱིས་བཟི་བ་མིན་ནམ་ཞེས་བརྗོད། དེ་
ནས་ཁོས་རྒྱལ་ཆེན་དེ་ལ་ཁྱོད་ཀྱི་ལྷ་རྟ་བཅིབས་ནས་སོང་ན་ཡུལ་སྦག་ཏཱར་ཉིན་ཞག་
ཇི་ཙམ་ལ་སླེབས་སམ་ཞེས་དྲིས།
རྒྱལ་ཆེན་ན་རེ། ལོ་གཅིག་ལས་མི་འགྱངས་བར་སླེབས་པ་ཡིན། འོན་ཀྱང་
ལམ་བར་དུ་བསིལ་ཆུ་མེད་པའི་གྲོག་རོང་སྐམ་པོ་གྲངས་མེད་དང༌། མི་ཡི་འགྲོ་བ་
མེད་པའི་བྱེ་ཐང་མྱ་ངམ་གྱི་ཐང་ཆེན་སོགས་ཇི་སྙེད་ཅིག་བགྲོད་དགོས་པ་མ་ཟད།
དཀའ་སྡུག་དང་འཇིགས་པ་དུ་མ་མྱོང་དགོས་པ་ཡིན། ལམ་བར་དུ་ཡུལ་མིའི་འཚེ་
བ་དང་རྒྱལ་པོའི་བཙན་གནོད་སོགས་མི་ཡོང་བའི་འགན་ལེན་མི་ཐུབ། གལ་ཏེ་ཁྱེད་
ཅག་ཕ་རོལ་པོས་བཟུང་དབང་དུ་བྱས་ན་ང་ཅག་ལ་ཡང་འགྲོ་བ་མིའི་རིགས་ཁྲིད་
389

༄༅།།མཚན་ཞག་སྟོང་གི་གཏམ་རྒྱུད།
ནས་རྒྱལ་པོའི་བཀའ་བཅད་ཀྱི་ས་ཁོངས་སུ་ཞུགས་པ་ཁྲིམས་འགལ་ལོག་སྤྱོད་ཀྱི་མིང་
ཆད་ཁེལ་ནས་ཆགས་སྒོ་ཆེན་པོ་ཡོང་བ་ཡིན་ན། ང་ཅག་གིས་བླགས་མ་རྙེད། གལ་
ཏེ་ཁྱེད་གཅིག་པུ་ཡིན་ན་བྱ་ཐབས་བདེ་བ་ཡིན། འོན་ཀྱང་ཨཱ་ལཱ་ཐུགས་རྗེ་ཅན་གྱིས་
ཁྱོད་འདིར་ཡོང་བའི་སྐལ་བ་བྱིན་ན། ཁྱེད་རང་ཡུལ་དུ་ཕྱིར་ལོག་བྱེད་པའི་རོགས་
མགོན་ཡང་མཛད་སྲིད་ལ། སླད་མི་རིང་བའི་དུས་སུ་ཁྱེད་མ་བུ་འཛོམས་པའི་སྐལ་
བཟང་ཡང་སྦྱིན་སྲིད་པ་རེད་ན། ད་ནི་ཁྱེད་ཐུགས་ཁྲལ་མ་མཛོད། ཨཱ་ལཱ་ཐུགས་རྗེ་
ཅན་ལ་སྐྱབས་བཅོལ། ང་ཅག་རྣམས་ཀྱིས་ཁྱེད་ལ་སྐྱེལ་མ་བྱེད་ཅེས་བརྗོད།
ཧཱ་སང་གིས་ཁྱོད་ཅག་རྣམས་ལ་ཨཱ་ལཱ་ཐུགས་རྗེ་ཅན་གྱིས་དངོས་གྲུབ་བསྩལ་
ཡོང་ཞེས་བརྗོད་མུར་ལྷ་རྟ་གང་དུ་ཡོད་ཁྲིད་ཤོག་ཅེས་བརྗོད།
རྒྱལ་ཆེན་རྣམས་ཀྱིས་དེ་རང་ཞུའོ་ཞེས་བརྗོད་པ་དང༌། རྐང་པ་ས་ལ་བརྡབས་
པ་ན་ས་གཞི་གས་སོང་བ་ཁོ་ཅག་རྣམས་དེ་ནང་དུ་ཞུགས། ཡུད་ཙམ་སོང་རྗེས་ཁོ་
ཅག་རྣམས་ཀྱིས་སྒ་སྲབ་སྤྲས་པའི་ལྷ་རྟ་གསུམ་ཁྲིད་དེ་སླར་ཡང་ས་འོག་ནས་ཐོན།
ལྷ་རྟ་དེ་དག་ལ་གན་ལྡེ་རེ་བཀལ་ཡོད་པ་གཞོགས་གཅིག་ལ་ཆུ་རྐྱལ་དང་གཞོགས་
གཅིག་ལ་ལམ་རྒྱགས་བླུགས་ནས་ཡོད།
ཧཱ་སང་ཁྱོ་ཤུག་གཉིས་པོས་ཕྲུ་གུ་རེ་པང་དུ་བཏབ་ནས་ལྷ་རྟ་རེ་བཞོན། རྒན་
མོ་ཧྲེ་ཝ་ཤིས་རྫ་མ་ལས་བབས་ཏེ་ལྷ་རྟ་གཅིག་བཞོན། དེ་ནས་ཁོང་རྣམས་རང་ཡུལ་
དུ་ལོག་པའི་ལམ་དུ་ཞུགས་ནས་ཞག་གཅིག་བསྐྱོད། ཐོ་རེངས་སྐྱ་མདའ་བཏང་བའི་
མཚམས་སུ་ཁོང་རྣམས་ལམ་ཆུང་ཞིག་རྒྱུད་དེ་རི་ཁུལ་ཞིག་ལ་ཕྱོགས་ནས་ཁ་འདོན་
བྱེད་བཞིན་དུ་སྐྱོད། ལམ་བར་དུ་ཧཱ་སང་གིས་རྒྱང་ཕྱོགས་སུ་ཀ་བ་ལྟ་བུའི་རི་ཆེན་
ཞིག་ཀེ་རེར་གནས་པ་རིག ཁོས་ཁུ་རན་གསུང་རབ་སྐྱོར་འདོན་བྱེད་བཞིན་ཨཱ་ལཱ་
ཐུགས་རྗེ་ཅན་ལ་ལམ་བར་དུ་གེགས་བར་མི་ཡོང་བའི་གསོལ་བ་བཏབ། རི་ཆེན་
390

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
དེ་དང་ཇེ་ཉེ་ཇེ་ཉེར་སོང་བ་དང་རི་གཤམ་དུ་སླེབས་པའི་ཚེ། དེ་ནི་འདྲེ་ཆེན་ཞིག་
ཡིན་པ་ད་གཟོད་རྟོགས། འདྲེ་ཆེན་དེའི་མགོ་བོ་ནི་བ་གམ་མཐོན་པོའི་རྩེ་མོའི་སྒོ་
ཐོག་དང་འདྲ་ཞིང་། ཁ་ཡི་བུ་ག་བྲག་ཁུང་དང་འདྲ་བ། སོ་རྙིལ་ནི་ཁང་ཁྱིམ་སྟར་དུ་
བསྒྲིགས་པའི་སྲང་ལམ་འདྲ་བ། མཆེ་བ་གཉིས་ནི་ལྕགས་ཀྱི་སྡིག་རྭ་འདྲ་བ། འགྲམ་
སོ་ནི་རྡོ་ཡི་ཀ་བ་འདྲ་བ། སྣ་ཡི་བུ་ག་གཉིས་ནི་ཟངས་རྡིག་འདྲ་བ། རྣ་བ་གཉིས་ནི་
ཀོ་ཕུབ་འདྲ་བ། ལག་གཉིས་ནི་ཁ་ཊཾ་རྩེ་ལྔ་འདྲ་བ། རྐང་པ་གཉིས་ནི་དར་ཆེན་འདྲ་
བ་བཅས་ཀྱི་ཐེའུ་རང་བདུག་པ་ཅན་ཞིག་གིས་ལམ་བཀག་ནས་ཡོད་པ། དེ་མཐོང་བ་
དང་ཧཱ་སང་ནི་ཤིན་ཏུ་སྐྲག་པར་གྱུར་བས་རྟ་ལས་བབས་ཏེ་པུས་མོ་ས་ལ་བཙུགས།
འདྲེ་ཆེན་དེས་ཧཱ་སང་། ཁྱོད་སྐྲག་མི་དགོས། འདི་ནི་ཝ་ཀ་གླིང་ཕྲན་དང་པོ་དེ་ཡིན།
བདག་ནི་ཡུལ་འདིའི་འགོ་པ་ཡིན། བདག་ནི་ཨཱ་ལཱར་དད། ཁོ་བོས་ཁྱོད་རྣམས་ཀྱི་
གླེང་མོལ་ཐོས་ནས་ཁྱོད་རྣམས་ངོ་ཤེས། ཁྱོད་རྣམས་མཐོང་བ་དང་ལོག་པའི་ཆོས་
ལ་འཇུག་པའི་ཡུལ་འདི་ལས་བྲལ་ཏེ་དབེན་པའི་གནས་ཤིག་བཙལ་ནས་ཚེ་གང་ཨཱ་
ལཱ་ཐུགས་རྗེ་ཅན་ལ་ཕྱག་དང་མཆོད་འབུལ་བྱས་ཏེ་སྡོད་བསམས་པ་ཡིན། བདག་
གིས་ཁྱོད་རྣམས་ཀྱི་སྣེ་ཤན་ཏེ་ཡུལ་འདི་ལས་སྒྲོལ་བར་བྱེད། བདག་ནི་མཚན་མོ་
དོན་ཡོང་བ་ཡིན། ཁྱེད་རྣམས་བདག་ལ་ཡིད་ཆེས་མཛད་དེ་བློ་བདེ་མོར་བཞུགས།
ཁོ་བོ་ཡང་ཁྱེད་རྣམས་དང་འདྲ་བའི་ཨཱ་ལཱར་སྐྱབས་སུ་འགྲོ་བའི་དད་ལྡན་པ་ཞིག་
ཡིན་ཞེས་བརྗོད།
ཧཱ་སང་གིས་འདྲེ་ཆེན་དེ་ནི་སྲུང་མ་ཡིན་པ་རྟོགས་ཏེ་ཉེན་ལས་ཐར་བའི་རེ་བ་
ཤར་བ་ན། ཁོས་འཛུམ་དང་བཅས་ཏེ་ཨཱ་ལཱ་ཐུགས་རྗེ་ཅན་གྱིས་ཁྱོད་ལ་དངོས་གྲུབ་
སྩལ་སྲིད་པ་རེད་ན། ཁྱོད་ང་ཅག་དང་མཉམ་དུ་འགྲོ་ཞེས་བརྗོད། དེ་ནས་སྲུང་མ་
དེས་སྣེ་ཤན་ཏེ་ཚང་མ་བློ་བདེ་བག་ཕེབས་ངང་དགོད་སྒྲ་དིར་དིར་དུ་བསྐྱོད། ལམ་
391

༄༅།།མཚན་ཞག་སྟོང་གི་གཏམ་རྒྱུད།
བར་དུ་ཧཱ་སང་གིས་རང་གི་ཆུང་མར་སྙིང་གཏམ་ཤོད་པ་དང༌། རང་ལ་བྱུང་བའི་
ཆགས་སྒོ་དང་བར་ཆད་རྣམས་གླེང་བཞིན་བསྐྱོད། ལྷ་རྟས་རྨིག་པ་ས་ལ་མ་རེག་
པར་བྱ་འཕུར་བ་ལྟར་བསྐྱོད། དེ་ནས་ནམ་གསལ་མཚམས་ཁོང་རྣམས་ཀྱིས་གན་
ལྡེ་ལས་ཟས་རིགས་བཏོན་ནས་བཟའ་བཏུང་ཚིམ་པར་བྱས་རྗེས་མུ་མཐུད་འགྲུལ་གྱི་
ལམ་དུ་ཞུགས། དེ་ལྟར་སྲུང་མས་ལམ་སྣེ་ཤན་ཏེ་མི་ཡི་འགྲོ་བ་མེད་པའི་ལམ་ཁུག་
དང་། མྱ་ངམ་གྱི་ཐང་ཆེན། བགྲོད་པར་དཀའ་བའི་ལ་ཀླུང་མང་པོ་བརྒལ་ཏེ་ཟླ་
ཡུན་གཅིག་ཙམ་སོང༌། དེ་ནས་ཉིན་སོ་གཅིག་གི་ཉིན་མོར་ཁོང་རྣམས་བགྲོད་པའི་
ལམ་གྱི་མདུན་ཕྱོགས་སུ་ཐལ་འཚུབ་གནམ་ས་བསྒྲིབས་པ་ལྟ་བུ་ལངས་བ་དང་དེ་
མུར་ཟང་ཟིང་གི་སྐད་སྒྲ་རྣ་བ་གཙེར་བ་ཞིག་བྱུང་བས། ཧཱ་སང་ནི་སྐྲག་སྟེ་ངོ་གདོང་
ཐམས་ཅད་ནས་ཐལ་བ་འཕྱུར། སྐབས་དེར་རྒན་མོ་ཧྲེ་ཝ་ཤིས་རྟ་ཁ་རྒྱབ་ཏུ་གཅུས་
ནས་ད་ནི་དཔེ་བསགས་སོང༌། ཝ་ཀ་གླིང་ཕྲན་གྱི་དཔུང་ཚོགས་ར་མདར་སླེབས་
བྱུང་བས་ང་ཅག་རྣམས་བཟུང་བར་ངེས་སོ་ཞེས་བརྗོད།
ཧཱ་སང་ན་རེ། བགྲེས་སོང་མཁྱེན་ནོ། ། ད་ནི་ཇི་ལྟར་བྱས་ན་ལེགས།
རྒན་མོ་ན་རེ། ཁྱོད་ཀྱི་འཁར་བ་བཏོན་ནས་ས་ཐོག་ཏུ་རྡེགས་ཤིག
ཧཱ་སང་གིས་འཁར་བ་ས་ཐོག་ཏུ་བརྡེགས་པ་དང་དེ་མར་ས་གཞི་གས་ཏེ་རྒྱལ་
ཆེན་བདུན་པོ་ཧཱ་སང་གི་མདུན་དུ་ཐོན་པ་དང་པུས་མོ་ས་ལ་བཙུགས་ཏེ་བདག་
ཅག་གི་མགོན། ཁྱེད་རྣམས་སྐྲག་པར་མི་འཚལ་ཞེས་བརྗོད་པ་ན། ཧཱ་སང་བློ་ལྷོད་
ལ་བབས་ནས་སྤྲོ་བ་ཆེན་པོས་སྨྲས་པར། ལྷ་འདྲེའི་རྒྱལ་པོ་ཁྱོད་རྣམས་དཔའ་སྐྱེད་
པའི་དུས་ལ་སླེབས་པ་ཡིན་ནོ་ཞེས་བརྗོད།
རྒྱལ་ཆེན་ན་རེ། ཁྱེད་ལྷ་ལྕམ་དང་སྲས་སྲོས་ཟླ་གྲོགས་དང་བཅས་པ་མཉམ་
ཁྲིད་ཀྱིས་རི་སྟེང་དུ་ཕེབས། དཔུང་ཚོགས་རྣམས་ལ་ང་ཅག་གིས་ཁ་གཏད་གཅོག་
392

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
རྒྱུ་ཡིན། ཕ་རོལ་དཔུང་གི་ཚོགས་འདི་ཇི་ལྟར་རྔམ་ཆེ་ན་ཡང་བདེན་པ་ཁྱེད་རྣམས་
ཀྱི་ཕྱོགས་སུ་ཡོད་པས། ཨཱ་ལཱ་ཐུགས་རྗེ་ཅན་གྱིས་ང་ཅག་ལ་རྒྱལ་བའི་རོགས་མགོན་
མཛད་ངེས་རེད།
ཧཱ་སང་ཁྱོ་ཤུག་ཟུང་གིས་ཕྲུ་གུ་དང་རྒན་མོ་མཉམ་ཁྲིད་ཀྱིས་རི་བོའི་གསེབ་ཏུ་
ཡིབ་པར་སོང་། སྐབས་དེར་རྒྱལ་མོ་ནུ་ལུ་ལཱ་གུ་ཏཱས་དཔུང་གི་ཚོགས་དེ་གཡས་རུ་
དང་གཡོན་རུ་གཉིས་སུ་ཕྱེ་ནས་གཡུལ་བཤམས། ལྷ་དམག་རྣམས་ཀྱིས་ཀྱང་ཚམ་
ཚོམ་མེད་པར་ཕ་རོལ་དགྲ་ཐོག་ཏུ་མཆོངས་ཏེ་འཐབ་ལག་ཡ་ང་བ་འཕྲོད་པ་ན།
དཔའ་ཆེན་རྣམས་ནི་གཡུལ་གྱི་ལས་ལ་སྤྲོ་བ་དང་བཅས་ཏེ་འཇུག་ཅིང༌། འདར་མ་
རྣམས་ནི་སྤྱི་བོ་སྦར་མོས་བཀབ་སྟེ་བྲོས། དྲག་པོ་གཡུལ་གྱི་ལས་འདི་འཐབ་བཞིན་
འཐབ་བཞིན་ཇེ་ངར་དུ་སོང༌། ལྷ་དམག་རྣམས་ཀྱིས་མེ་ལྕེའི་མཚོན་ལ་བརྟེན་ནས་ཕ་
རོལ་པོར་དྲག་ཏུ་རྒོལ། མུན་རུབ་མཚམས་སུ་དམག་མཚམས་བཅད་ནས་ཕན་ཚུན་
གྱི་དཔུང་རྣམས་རང་རང་གི་སྒར་དུ་བསྡུས། སྐབས་དེར་རྒྱལ་ཆེན་བདུན་པོ་རི་སྟེང་
དུ་ཧཱ་སང་ཕྲད་དུ་ཡོང་། ཧཱ་སང་གིས་རྒྱལ་ཆེན་རྣམས་ལ་བསུ་བ་ཞུས་པ་དང་སྦྲགས་
ཁོང་རྣམས་གཡུལ་ལས་རྣམ་པར་རྒྱལ་བའི་སྨོན་ལམ་བཏབ་རྗེས་ད་ལན་རྒྱལ་མོ་ནུ་
ལུ་ལཱ་གུ་ཏཱའི་དཔུང་ཚོགས་དང་གཡུལ་འགྱེད་པའི་རྒྱལ་འཕམ་ཇི་བྱུང་གི་གཏམ་དྲིས།
རྒྱལ་ཆེན་རྣམས་ཀྱིས་ཕ་རོལ་དཔུང་གི་ཚོགས་དེ་ཉིན་གསུམ་ལས་བརྟན་ཐུབ་པ་མ་
ཡིན། དེ་རིང་ང་ཅག་གིས་ཕ་རོལ་པོའི་དམག་སྟོང་ཚོ་གཉིས་གསོན་བཟུང་ཐུབ་པ་
དང་། དཔུང་ཚོགས་གྲངས་མེད་འཐབ་རོལ་དུ་བཏང་ནས་ང་ཅག་རྣམས་རྒྱལ་བས།
ཁྱོད་ཐུགས་གཡེང་མ་མཛོད་ཅེས་བརྗོད།
དེ་ནས་རྒྱལ་ཆེན་རྣམས་དཔུང་སྒར་དུ་ལོག་རྗེས་སྒར་མེ་སྦྱངས་ཤིང་། མཚོན་
ཆ་སྔས་ལ་བརྒྱབ་སྟེ་མཚན་ཐོག་ཐག་དགྲ་ཟོན་ཆེན་པོས་བསྒུགས་ནས་བསྡད། ཕྱི་
393

༄༅།།མཚན་ཞག་སྟོང་གི་གཏམ་རྒྱུད།
ཉིན་ནམ་གསལ་བ་དང་རྒྱལ་ཆེན་རྣམས་ཀྱིས་དཔུང་གི་ཚོགས་ཁྲིད་ནས་ཤཱ་འོད་རྒྱུག་
པ་ལྟར་དགྲ་ཐོག་ཏུ་མཆོངས་ཏེ་ཕ་རོལ་དཔུང་གི་ཚོགས་རྣམས་མཚོན་གྱིས་གསོད་
པ་དང་མེ་ལྕེས་སྲེག་པ་གང་རུང་གིས་དགྲ་བོ་རྣམས་ཆམ་ལ་ཕབ། གཡུལ་སར་དགྲ་
བོ་བསད་པའི་མི་རོ་དང་། རྟ་རོས་ཁེངས་ཤིང༌། མཐར་རྒྱལ་མོ་ནུ་ལུ་ལཱ་གུ་ཏཱ་དང་
དམག་དཔོན་རྣམས་གསོན་བཟུང་བྱས། འཐབ་རོལ་དུ་མ་སོང་བའི་དགྲ་དམག་
རྣམས་ལམ་གང་ཐོབ་ཀྱིས་བྲོས། དེ་ལྟར་སླར་ཡང་འཐབ་འཁྲུག་ཉིན་ཧྲིལ་པོ་གཅིག་
བྱས་ནས་གཡུལ་ཆེན་མཇུག་འགྲིལ།
ཉིན་གཉིས་པའི་ཞོགས་པ་རྒྱལ་ཆེན་བདུན་པོ་ཧཱ་སང་མཇལ་ཞུར་ཡོང་ཐོག
ཧཱ་སང་ལ་རིན་པོ་ཆེའི་ཁྲ་ཚོམ་བཏབ་པའི་རྡོ་ཀ་མ་རུ་པའི་རྐུབ་སྟེགས་གཅིག་
དང་། སྲས་མོ་མེ་ནོ་ལུན་སེ་ནོ་ཡུས་དང་རྒན་མོ་ཧྲེ་ཝ་ཤི་སོ་སོར་གསེར་དངུལ་གྱི་
ཤན་བརྒྱབ་པའི་བ་སོའི་རྐུབ་སྟེགས་རེ་གྲ་སྒྲིག་བྱས་ཡོད་པ་དེ་དག་ཐོག་འཁོད་དུ་
བཅུག་རྗེས། རྐང་ལག་ཏུ་ལྕགས་སྒྲོག་བརྒྱབ་པའི་རྒྱལ་མོ་ནུ་ལུ་ལཱ་གུ་ཏཱས་གཙོས་པའི་
བཟུང་དམག་རྣམས་ཁྲིད་ནས་རྩིས་འབུལ་ཞུས། རྒྱལ་མོ་མཐོང་མ་ཐག་རྒན་མོ་ཧྲེ་ཝ་
ཤི་ནི་ཁོང་ཁྲོའི་མེ་ལྕེ་རབ་ཏུ་འབར་ནས་འཕྱན་མ་ཁྱོད། རང་གི་གཅུང་མོར་མནར་
གཅོད་འདི་ལྟར་བྱེད་དོན་ཅི་ཡིན། གཉེན་སྒྲིག་བྱས་པ་ནི་ཚུལ་ལུགས་དང་མཐུན་
པ་ཡིན། ཁོང་ལ་ཉེས་པ་མེད། ཨི་སི་ལམ་གྱི་ཆོས་ལུགས་སུ་གཉེན་སྒྲིག་ལ་དགག་
བྱ་མེད། འཇིག་རྟེན་མཐུན་འཇུག་བྱེད་པ་ནི་གནའ་བོའི་དུས་ཀྱི་དམ་པ་རྣམས་ཀྱི་
ལུགས་ཡིན། སྙིང་རྗེ་མེད་པའི་འཕྱན་མ་གཏུམ་དྲག་ཅན་ཁྱོད་ཡུན་རིང་སྐོམ་པའི་
གདུང་བས་མནར་བའི་རྟ་ཕོ་གཉིས་ཀྱི་མཇུག་མར་བསྒྲོགས་ནས་མཚོ་ཁད་དུ་ཆུ་
འཐུང་བར་བཏང་སྟེ་ཕར་དྲུད་ཚུར་དྲུད་བྱེད་འཇུག་རྒྱུ་མ་ཟད། མཇུག་ཏུ་ཁྱི་ལྟོགས་
པ་གཉིས་བཏང་ནས་ཁྱོད་ཀྱི་ཤ་པགས་ཚལ་བུར་བཏང་སྟེ་ཟ་བར་བཅུག་ན་གཞི་ནས་
394

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
བློ་ཚིམ་པ་ཡོང་ཞེས་བརྗོད།
ཧཱ་སང་གིས་བཟུང་དམག་རྣམས་གསོད་རྒྱུའི་བཀའ་བཏང་བ་ན། རྒན་མོས་
ཀྱང་ཆབས་ཅིག་ཏུ་ངར་བསླངས་ནས་དེ་དག་གཅིག་ཀྱང་མ་ལུས་པ་གསོད་དགོས་
ཞེས་བརྗོད། ད་ཆ་རྒྱལ་མོ་ནུ་ལུ་ལཱ་གུ་ཏཱ་ནི་རྐང་ལག་ཐམས་ཅད་ལ་ལྕགས་སྒྲོག་
བརྒྱབ་ནས་བཙོན་པར་གྱུར། མོས་ངུ་ངག་དིར་དིར་དུ་རང་གི་གཅུང་མོ་མེ་ནཱ་ལུན་
སེ་ནོ་ཡུས་ལ་སྨྲས་པར། གཅུང་མོ། འདིར་ཡོང་ནས་ང་ཅག་འཕམ་པ་བྱེད་མཁན་སྐྱེ་
བོ་དེ་སུ་ཡིན་ནམ་ཞེས་དྲིས།
གཅུང་མོ་ན་རེ། དེ་ནི་ཤིན་ཏུ་རླབས་ཆེ་བའི་སྐྱེ་བོ་ཞིག་ཡིན། ཁོང་ལ་ཧཱ་སང་
ཞེས་འབོད། ཁོང་ནི་ང་ཅག་ལས་རྒྱལ་བ་མ་ཟད། ཁོང་གིས་ལྷ་འདྲེ་རྣམས་ཀྱང་རྨེག་
མེད་དུ་བཅོམ་ནས་ང་ཅག་རྣམས་དབང་དུ་བསྡུས། ཁོང་གིས་འཁར་བ་འདི་དང་ལ་
ཐོད་འདི་ལ་བརྟེན་ནས་ཁྱོད་རྣམས་ལས་རྣམ་པར་རྒྱལ།
རྒྱལ་མོ་ནུ་ལུ་ལཱ་གུ་ཏཱས་གནས་ཚུལ་དེ་ཐོས་རྗེས་ཧཱ་སང་གིས་མོའི་གཅུང་མོ་
བསྐྱབས་པ་རྟོགས་པ་ན། མོས་གཅུང་མོར་སྡུག་བསྔལ་འདི་ལས་སྐྱོབ་པའི་ཞུ་བ་
འཐེན། སྲས་མོ་མེ་ནཱ་ལུན་སེ་ནོ་ཡུས་ནི་གཅེན་མོར་རྙིང་རྗེ་བཟོད་གླགས་མེད་པ་
བྱུང་ནས་ཧཱ་སང་ལ་སྨྲས་པར། ཁྱེད་ཀྱིས་བདག་གི་གཅེན་མོར་ཉེས་ཆད་ཇི་ལྟར་
གཅོད། ད་ཆ་ཁོང་ཁྱེད་ཀྱིས་བཟུང་ནས་ཡོད་ཀྱང་ཁོང་གིས་ཁྱེད་ལ་ཡིད་ལ་གནག་
པའི་ལས་གང་ཡང་བྱས་མེད་པས་ཁྱེད་ཀྱིས་མོ་ལ་ཉེས་ཆད་ཇི་ལྟར་གཅོད་
ཅེས་བརྗོད།
ཧཱ་སང་ན་རེ། མོས་ཁྱོད་ལ་མནར་གཅོད་དྲག་པོ་བཏང་ཡོད་པས། དེ་ནི་
བདག་ལ་གནག་པ་མ་ཡིན་ནམ།
ཆུང་མ་ན་རེ། གཅེན་མོས་བདག་ལ་གནག་པའི་ལས་རྣམས་ཁོ་མོས་བཟོད་
395

༄༅།།མཚན་ཞག་སྟོང་གི་གཏམ་རྒྱུད།
པར་བྱེད་ཆོག ད་ཆ་ཁྱོད་ཀྱིས་ཁོ་མོ་མཉམ་ཁྲིད་ཀྱིས་བྲོས་ཡོང་བར་བརྟེན། བདག་
གི་ཡབ་ཆེན་རྒྱལ་པོ་ཐུགས་མྱ་ངན་གྱིས་བརྡུང་བའི་ཁར། ད་དུང་གཅེན་མོར་གོད་
ཆགས་བྱུང་ན་ཡབ་རྒྱལ་པོ་ཐུགས་ཀྱིས་ཇི་ལྟར་བཟོད།
ཧཱ་སང་ན་རེ། དེ་ལྟར་ན་གང་དགའ་ཅི་ལེགས་ཁྱོད་ཀྱིས་ཐག་གཅོད་འོས་
པ་ཡིན།
ཧཱ་སང་གི་གནང་བ་ཐོབ་ཉིད་མེ་ནོ་ལུན་སེ་ནོ་ཡུས་ཀྱིས་རང་གི་གཅེན་མོ་དང་
བཟུང་དམག་རྣམས་ཀྱི་ལུས་ཀྱི་འཆིང་ཐག་དང་ལྕགས་སྒྲོགས་རྣམས་བཀྲོལ་ཏེ་གུ་
ཡངས་གློད་བཀྲོལ་གྱིས་རང་དབང་གཙང་མ་སྤྲད་པ་ན། གཅེན་མོས་གཅུང་མོའི་
ལུས་ལ་འཐམས་ཏེ་ཡིད་སྐྱོའི་མཆི་མ་གཏོང་བཞིན་གཅུང་མོ་ཁྱོད་ལ་སྔར་བདག་གིས་
ལས་འབྲས་སྙོག་པའི་བྱ་བ་ངན་པ་ཚོད་མེད་ཐལ་སོང་བས་ཁྱོད་དགོངས་པ་དྭངས་
བ་ཞུ་ཞེས་བརྗོད།
གཅུང་མོ་མེ་ནོ་ལུན་སེ་ནོ་ཡུས་ཀྱིས། འདི་ནི་ཁོ་མོའི་མྱོང་སྐལ་མ་རྫོགས་པས་
སྔོན་གྱི་ལས་ལ་ལྡོག་ཐབས་མེད་ཅེས་བརྗོད་མཚམས། ལྕམ་སྲིང་གཉིས་གདན་
གཅིག་ཏུ་འཁོད་ཐོག་ཧཱ་སང་དང་གཉེན་སྒྲིག་བྱས་ཚུལ་དང༌། རང་གི་དོན་དུ་ཧཱ་
སང་ལ་དཀའ་བ་དང་འཇིགས་པ་སྣ་ཚོགས་བྱུང་ཚུལ་གླེང་རྗེས། གཅེན་མོ་ཁྱེད་
གསོན་ཅིག སྙིང་སྟོབས་ཆེ་ལ་བློ་ཕུགས་བརྟན་ཞིང་། ཕྱི་ཐག་རིང་བའི་སྐྱེ་བོ་འདི་
ལ་ཨཱ་ལཱ་ཐུགས་རྗེ་ཅན་གྱིས་རྒྱབ་གཉེར་མཛད་པར་བརྟེན་ཁོང་ཡུལ་འདིར་སླེབས་
ཐུབ་པ་མ་ཟད། ཁྱེད་ཀྱི་དཔུང་ཚོགས་རྣམས་བཅོམས་ནས་ཁྱེད་འཛིན་ཐུབ་པ་བྱུང་
བ་རེད་ན། སྐྱེ་བོ་ཕུལ་བྱུང་འདི་ལྟ་བུར་བྱས་རྗེས་བཟང་པོ་ཐོབ་དགོས་ངེས་རེད་
ཅེས་བརྗོད།
གཅེན་མོ་ན་རེ། ཁྱོད་ཀྱིས་བཤད་པ་བདེན། ཁོས་སྡུག་དང་དཀའ་བ་ཚད་
396

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
མེད་སྤྱད་དེ་འཇིགས་པ་དུ་མ་ལས་གྲོལ་ཐུབ་པ་ཤིན་ཏུ་ངོ་མཚར་ཆེ། ཁོས་དཀའ་
བ་འདི་ལྟར་སྤྱད་པ་ཐམས་ཅད་ཁྱོད་ཀྱི་དོན་དུ་ཡིན་ནམ།
གཅུང་མོ་ན་རེ། ཐམས་ཅད་བདག་གི་དོན་དུ་ཡིན་ནོ།
དེ་ནས་གཅུང་མོས་གཅེན་མོ་དང་རྒན་མོ་ཧྲེ་ཝ་ཤིའི་དབར་གྱི་འགལ་བ་འདུམ་
ནས་ཕན་ཚུན་སྔར་རྒྱུན་བཞིན་འཁོན་མེད་ཉི་མ་སྤྲིན་བྲལ་དུ་གྱུར། ཧཱ་སང་གིས་རྒྱལ་
ཆེན་གྱི་དཔུང་ཚོགས་ལ་སྙིང་དབུས་ནས་ཐུགས་རྗེ་ཆེ་ཞུས་ཏེ་ཕྱིར་བསློགས་གིས་
མཚན་མོའི་གཉིད་དུ་ཡུར།
ཕྱི་ཉིན་ཞོགས་པ་ཁོང་རྣམས་ཕན་ཚུན་ཞལ་གྱེས་ཞུས་ནས་འགྲོ་བའི་གྲབས་བྱེད་
པ་ན། ཧཱ་སང་གིས་འཁར་བ་ས་ལ་བརྡེགས་པ་དང་དེ་མར་རྒྱལ་ཆེན་རྣམས་ས་ལས་
ཐོན་ཏེ་སྨྲས་པར། ཁྱེད་ལ་དགོས་པ་ཅི་མཆིས་པ་གསུང་བར་ཞུ། ང་ཅག་རྣམས་ཀྱིས་
འཕྲལ་དུ་གྲབས་པར་བྱེད་དོ་ཞེས་བརྗོད།
ཧཱ་སང་གིས་ཐུགས་རྗེ་ཆེ། ཨཱ་ལཱ་ཐུགས་རྗེ་ཅན་གྱིས་ཁྱོད་ཅག་ལ་དངོས་གྲུབ་
བསྩལ་ཡོང༌། ད་ནི་ཁྱོད་ཅག་གིས་བདག་ལ་བཞོན་རྟ་གཉིས་གྲབས་དགོས་པ་ཡིན་
ཞེས་བརྗོད།
རྒྱལ་ཆེན་རྣམས་ཀྱིས་ཧཱ་སང་གི་ངག་བཀོད་ལྟར་སྒ་སྲབ་སྤྲས་པའི་རྟ་མཆོག་
གཉིས་ཁྲིད་བྱུང་བ་ན། ཧཱ་སང་ཁྱོ་ཤུག་ཟུང་དེས་མི་རེས་ཕྲུ་གུ་རེ་རྟ་པང་དུ་བསྐྱོན་
ནས་ཐོན་པའི་གྲབས་བྱེད་པ་དང་ཆབས་ཅིག་ཏུ་རྒྱལ་མོ་མེ་ནུ་ལུ་ལཱ་གུ་ཏཱ་དང་རྒན་
མོ་ཧྲེ་ཝ་ཤི་ཡང་བཞོན་པར་བཅིབས་ནས་རང་རང་གི་གནས་སུ་བཞུད།
ཧཱ་སང་ཁྱོ་ཤུག་ཟུང་དང་ཕྲུ་གུ་བཅས་པ་དུས་ཡུན་ཟླ་གཅིག་ཙམ་འགྲུལ་བརྒྱབ་
སྟེ་ཕྱོགས་བཞིར་ནགས་དང་ཆུ་ཕྲན་གྱིས་བསྐོར་བའི་གྲོང་ཁྱེར་ཞིག་ཏུ་སླེབས། ཁོང་
རྣམས་རྟ་ལས་བབས་ཏེ་ནགས་ཁྲོད་དུ་ངལ་གསོས་ནས་སྡོད་པའི་ཚེ་གློ་བུར་དུ་
397

༄༅།།མཚན་ཞག་སྟོང་གི་གཏམ་རྒྱུད།
མདུན་ཕྱོགས་ནས་རྟ་ཧྲག་ཁྱུ་གཅིག་སླེབས་བྱུང་བ་ན། ཧཱ་སང་གིས་ཡར་ལངས་ནས་
ལྟ་བའི་ཚེ་ཁ་བུར་ཡུལ་གྱི་རྒྱལ་པོ་ཧུ་སུ་ཉི་ཕེབས་བྱུང་བ་ན། ཁོས་མདུན་བསུས་ཏེ་
རྒྱལ་པོར་འཚམས་འདྲི་ཞུས། རྒྱལ་པོས་རྟ་ལས་བབས་ཏེ་ཁོང་གཉིས་པོ་ནགས་ཚལ་
དབུས་སུ་ལྷོད་བཞུགས་ཀྱིས་གཉིས་ཀ་སྤྲོ་བ་ཆེན་པོས་གླེང་མོལ་མཛད་པ་ན་རྒྱལ་
པོས། ཧཱ་སང་། ཁྱོད་ད་ལམ་ཝ་ཀ་གླིང་ཕྲན་དུ་བསྐྱོད་པའི་གནས་ཚུལ་བདག་ལ་
ཤོད་དང་ཞེས་གསུངས།
ཧཱ་སང་གིས་རང་ཉིད་ཝ་ཀ་གླིང་ཕྲན་དུ་བསྐྱོད་པའི་སྔ་ཕྱིའི་གནས་ཚུལ་གང་
བྱུང་བ་ཐལ་ལུས་མེད་པ་རྒྱལ་པོའི་སྙན་དུ་གསོལ། རྒྱལ་པོ་ནི་ཡ་མཚན་ཤིན་ཏུ་ཆེན་
པོ་བྱུང་ནས་སྨྲས་པར། ཝ་ཀ་གླིང་ཕྲན་དུ་འགྲོ་མཁན་རྣམས་སྲོག་ཤོར་ནས་ཕྱིར་ལོག་
རྒྱུ་མི་ཡོང་བ་ཟེར་ཡང་ཁྱོད་སྐྱོན་མེད་དུ་ལོག་རྒྱུ་བྱུང་བ་འདི་ཡ་མཚན་ཆེ། འདི་ནི་
ཨཱ་ལཱ་ཐུགས་རྗེ་ཅན་གྱི་བཀའ་དྲིན་རེད་ཅེས་བརྗོད།
གླེང་མོལ་ཟིན་མཚམས་རྒྱལ་པོས་ཧཱ་སང་ཁྱོ་ཤུག་ཟུང་གྲོང་ཁྱེར་ནང་རང་གི་ཕོ་
བྲང་དུ་གདན་ཞུས་ཀྱིས་མགྲོན་གྱི་མཆོག་ཏུ་བཀུར་ནས་ལྗགས་སུ་སྨིན་པའི་བཟའ་
བཏུང་གི་བྱེ་བྲག་ཕུན་སུམ་ཚོགས་པའི་སྣེ་ལེན་ཉིན་ཞག་གསུམ་གྱི་བར་དུ་བྱས། དེ་
ནས་ཧཱ་སང་རང་ཡུལ་དུ་ལོག་རྒྱུའི་གནང་བ་ཐོབ་རྗེས་ཆུང་མ་དང་ཕྲུ་གུ་གཉིས་ཁྲིད་
ནས་ལོག་པའི་གྲབས་བྱས། རྒྱལ་པོ་ནི་བྲལ་དུ་མི་བཟོད་པར་ཉིན་ཞག་བཅུ་ཡི་ལམ་
དུ་སྐྱེལ་མ་མཛད་ནས་ཕོ་བྲང་དུ་ཕྱིར་ལོག་ཕེབས། ཧཱ་སང་ཁྱོ་ཤུག་ཟུང་དང་ཕྲུ་གུ་
བཅས་པ་མུ་མཐུད་འགྲུལ་ལམ་དུ་ཞུགས་ནས་ཟླ་གཅིག་སྐྱོད་མཚམས་སུ་ཀླ་ཀློ་ཁའི་
ཡུལ་གྱི་བྲག་ཕུག་ཅིག་གི་འགྲམ་དུ་སླེབས། ཧཱ་སང་གིས་ཆུང་མར་རི་ཕུག་འདི་ཁྱོད་
ཀྱིས་ངོ་ཨེ་ཤེས་ཞེས་དྲིས།
ཆུང་མས་མགོ་བོ་གཡུག་གཡུག་བྱས་ནས་བདག་གིས་ངོ་མི་ཤེས་ཞེས་བརྗོད།
398

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཧཱ་སང་ན་རེ། བྲག་ཕུག་འདི་ཡི་ནང་དུ་བགྲེས་སོང་ཨི་པི་ལ་ཨུ་ཧྲེ་བཞུགས།
ཁོང་ནི་བདག་ལ་དྲིན་ཤིན་ཏུ་ཆེ་བ་ཡིན། རྒྱལ་པོ་ཧུ་སུ་ཉི་ཡང་ཁོང་གིས་བདག་ལ་
ངོ་སྤྲོད་གནང་བ་ཡིན། ཞེས་བརྗོད་རྗེས་བགྲེས་སོང་ཨི་པི་ལཱ་ཧྲེའི་གནས་ཚུལ་ཞིབ་
ཏུ་གླེང་། སྐབས་དེར་གློ་བུར་དུ་རྒད་པོ་ཨི་པི་ལཱ་ཨུ་ཧྲེ་བྲག་ཕུག་ནས་ཕེབས་བྱུང་བ་
ན། ཧཱ་སང་དེ་མར་རྟ་ལས་བབས་ཏེ་རྒད་པོའི་འགྲམ་དུ་སོང་ནས་ཁོང་གི་ལག་ཏུ་
འོ་སྦྱར། རྒད་པོས་ཧཱ་སང་མཐོང་བ་དང་ཡིད་ལ་སྤྲོ་བ་དཔག་མེད་བྱུང་ནས་ཁོ་ལ་
བཀྲ་ཤིས་བདེ་ལེགས་ཞུས་རྗེས་ཁོང་རྣམས་བྲག་ཕུག་ཏུ་གདན་དྲངས། ཧཱ་སང་གིས་
རང་ཉིད་ཝ་ཀ་གླིང་ཕྲན་དུ་ཕྲད་པའི་གནས་ཚུལ་རྣམས་ཞིབ་པར་གླེང་བ་ན། རྒད་
པོ་ཡ་མཚན་ཆེན་པོ་བྱུང་ནས་ཁྱོད་ཀྱིས་ཆུང་མ་ཇི་ལྟར་སྐྱབས་པ་ཡིན་ནམ་ཞེས་དྲིས།
ཧཱ་སང་གིས་འཁར་བ་དང་ལ་ཐོད་ཀྱི་གཏམ་རྒྱུད་གླེང་བས། རྒད་པོ་ནི་དེ་བས་
ཡ་མཚན་ཤིན་ཏུ་ཆེན་པོ་བྱུང་ནས་སྨྲས་པར། གལ་ཏེ་འཁར་བ་དང་ལ་ཐོད་དེ་མེད་
ན་ཁྱོད་ཀྱིས་ཁོང་རྣམས་སྐྱོབ་ཐུབ་པ་མ་ཡིན་ཞེས་བརྗོད།
ཧཱ་སང་གིས་ཁྱད་ནོར་དེ་གཉིས་མེད་ན་བདག་ལ་ཁོང་རྣམས་སྐྱོབ་པའི་ཐབས་
མེད་ཅེས་བརྗོད།
ཁོང་གཉིས་པོ་གླེང་མོལ་གྱི་ལེའུ་འཁྲུག་པའི་སྐབས་སུ་ཕྱི་ནས་སྒོ་རྡུང་བའི་སྒྲ་
ཞིག་བྱུང་བ་ན། རྒད་པོ་སོང་ནས་སྒོ་ཕྱེ་བས་བགྲེས་སོང་ཨབ་ཏུ་ར་ཀུན་དུ་ཧྲེ་གླང་
པོ་ཆེ་བཞོན་ནས་དེར་སླེབས་ཡོད་པ་རིག ཧཱ་སང་གིས་མདུན་བསུས་ནས་འཚམས་
ཞུའི་གུས་འདུད་དང་སྦྲགས་སྤྲོ་བ་ཆེན་པོས་ཁོང་ལ་འཐམས། བགྲེས་སོང་སྤྲོ་བ་རབ་
ཏུ་འཕེལ་ནས་ཧཱ་སང་བདེ་འབྱོར་ཐུབ་པར་བཀྲ་ཤིས་བདེ་ལེགས་ཞུས། དེ་ནས་ཁོང་
རྣམས་གདན་ཐོག་ཏུ་འཁོད་རྗེས་ཨི་པི་ལཱ་ཨུ་ཧྲེས་ཧཱ་སང་ལ་ཁྱོད་ད་ལན་ཡུལ་སྐོར་
དུ་སོང་བའི་གནས་ཚུལ་རྣམས་བགྲེས་སོང་ཁོང་ལ་ཞིབ་པར་ཞུས་ཤིག་ཅེས་བརྗོད།
399

༄༅།།མཚན་ཞག་སྟོང་གི་གཏམ་རྒྱུད།
ཧཱ་སང་གིས་རྒད་པོའི་ངག་བཀོད་བཞིན་རང་ཐོག་ཏུ་བྱུང་བའི་རྐྱེན་ངན་བར་
ཆད་རིམ་པ་དང་མཐར་འཁར་བ་དང་ལ་ཐོད་རག་པའི་སྔ་ཕྱིའི་བྱུང་རིམ་རྣམས་
ཐལ་ལུས་མེད་པར་ཞིབ་པར་གླེང་། ཧཱ་སང་གི་གཏམ་རྒྱུད་ཉན་རྗེས་བགྲེས་སོང་
ཨབ་ཏུ་ར་ཀུན་དུ་ཧྲེས་ཧཱ་སང་ལ་སྨྲས་པར། བུ་ཁྱོད་ཀྱིས་འཁར་བ་དང་ལ་ཐོད་ལ་
བརྟེན་ནས་རང་གི་ཆུང་མ་སྐྱོབ་ཐུབ་པ་བྱུང༌། ད་ནི་འཁར་བ་དང་ལ་ཐོད་དེ་ཁྱོད་
ལ་བེད་སྤྱོད་མེད། ཁྱོད་ཝ་ཀ་གླིང་ཕྲན་དུ་སླེབས་ཐུབ་པ་ནི་ང་ཅག་རྣམས་ཀྱིས་ཁྱོད་
ལ་རོགས་མགོན་བྱས་པ་ཡིན་ལ། བདག་གིས་ཀྱང་རང་གི་ཚ་མོ་རྣམས་ཀྱི་ངོ་ཆེན་
བལྟས་ནས་ཁྱོད་ལ་རོགས་རམ་བྱས། ད་ནི་ཁྱོད་ཀྱིས་དྲིན་བཟོའི་ཚུལ་དུ་འཁར་བ་
དེ་བདག་ལ་སྦྱིན། ལ་ཐོད་དེ་སློབ་དཔོན་ཨི་པི་ལཱ་ཨུ་ཧྲེ་ལ་སྦྱིན་པར་ཞུ་ཞེས་བརྗོད།
སློབ་དཔོན་ཨབ་ཏུ་རཱ་ཀུན་དུ་ཧྲེའི་གཏམ་དེ་ཐོས་པ་དང་། ཧཱ་སང་གིས་མནོ་
བསམ་ཡུད་ཙམ་བྱས་རྗེས་ཡིད་ལ་འདི་སྙམ་དུ་བསམས་པར། བགྲེས་སོང་འདི་
གཉིས་པོས་བདག་ལ་རོགས་མགོན་མཛད་དེ་ཁོ་བོ་ཝ་ཀ་གླིང་ཕྲན་དུ་སླེབས་ཐུབ་
པ་བྱུང༌། གལ་ཏེ་ཁོང་གཉིས་པོས་རོགས་རམ་མ་མཛད་ན། བདག་ཝ་ཀ་གླིང་ཕྲན་
དུ་སླེབས་མི་ཐུབ་ལ། བདག་གི་ཆུང་མ་ཡང་སྐྱོབ་མི་ཐུབ། འཁར་བ་དང་ལ་ཐོད་ནི་
དེ་བས་རག་མི་སྲིད་སྙམ་ནས་དེ་མར་ལེགས་སོ། ། འཁར་བ་དང་ལ་ཐོད་གཉིས་ཀ་
ཁྱེད་གཉིས་ལ་འབུལ་ལོ།། འོན་ཀྱང་བདག་གི་གྱོས་པོ་དེ་ཤིན་ཏུ་གཏུམ་པས། ར་
མདའི་དཔུང་ཚོགས་སླེབས་ཚེ་འཁར་བ་དང་ལ་ཐོད་མེད་ན་བདག་གིས་རྒོལ་བར་
མི་ནུས་ཞེས་བརྗོད།
སློབ་དཔོན་ན་རེ། བུ་ཁྱོད་སྐྲག་མི་དགོས། ང་ཅག་གིས་བྱ་ར་བྱས་ཏེ་ཁྱོད་ལ་
སྲུང་སྐྱོབ་བྱེད། ཁྱོད་ཀྱི་གྱོས་པོའི་དམག་སླེབས་བྱུང་ན་ང་ཅག་གིས་རྒོལ་བར་བྱེད་
པས། ཁྱོད་བློ་གཡེང་བྱེད་དགོས་དོན་མ་མཆིས་ཞེས་བརྗོད།
400

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
སློབ་དཔོན་གྱི་དམ་བཅའ་ཐོས་པ་ན་ཧཱ་སང་གིས་བརྩེ་བ་དང་གུས་པ་ཆེན་པོས་
ལ་ཐོད་སློབ་དཔོན་ཨི་པི་ལཱ་ཨུ་ཧྲེ་ལ་བྱིན་པ་དང་། དེ་ནས་ཁོས་སློབ་དཔོན་ཨབ་ཏུ་
ར་ཀུན་དུ་ཧྲེ་ལ་སྨྲས་པར། གྲེས་སོང་ཁྱེད་ཀྱིས་བདག་ལ་སྐྱེལ་མ་མཛོད། ཁྱིམ་དུ་
སླེབས་རྗེས་བདག་གིས་འཁར་བ་ཁྱེད་ལ་འབུལ་ཞེས་བརྗོད།
སློབ་དཔོན་ཨབ་ཏུ་ར་ཀུན་དུ་ཧྲེ་ཤིན་ཏུ་དགྱེས་ནས་ཧཱ་སང་ལ་སྟེར་རྒྱུའི་གསེར་
དངུལ་རིན་ཆེན་གྱི་བདོག་པ་གཏོས་ཆེ་བ་གྲ་སྒྲིག་བྱས། ཧཱ་སང་དང་སློབ་དཔོན་
བགྲེས་སོང་གཉིས་ཉིན་གསུམ་རིང་མཉམ་བཞུགས་ཀྱིས་མགྲོན་དུ་བསྐྱངས། དེ་ནས་
ཧཱ་སང་ཆུང་མ་དང་བཅས་པ་མགྱོགས་འགྲོའི་ལྷ་རྟ་བཅིབས་ནས་ཐོན་སྐྱོད་ཀྱི་ལམ་དུ་
ཞུགས། སློབ་དཔོན་ཨབ་ཏུ་ར་ཀུན་དུ་ཧྲེས་ཤུ་སྒྲ་ཤིག་བཏབ་པ་དང་དེ་མར་གླང་པོ་
ཆེ་སྟོབས་དང་ལྡན་པ་ཞིག་རྒྱུག་བྱུང་བ་ན། སློབ་དཔོན་གྱིས་གླང་པོ་ཆེ་བཅིབས་ནས་
ཧཱ་སང་ཁྱོ་ཤུག་ཟུང་གི་སྐྱེལ་མ་དང་ལམ་ཁྲིད་ཀྱིས་ལམ་གང་བདེ་བའི་མགྱོགས་ལམ་
བརྒྱུད་ལ་ཀླུང་མང་པོ་བརྒྱབ་ནས་འགྲོ་བའི་ཡུལ་དུ་ཉེ་བར་སླེབས། ལམ་བར་དུ་ཧཱ་
སང་གི་ཡིད་ལ་སྔར་དཀའ་བ་དུ་མ་སྤྱད་ནས་རང་གི་ཆུང་མ་སྐྱོབ་ཐུབ་པ་བྱུང་བས།
ད་ནི་རེ་བའི་འབྲས་བུ་སྨིན་སོང་སྙམ་པ་བྱུང་ཞིང༌། ད་ཆ་རང་གི་བརྩེ་བའི་མ་ཡང་
ཕྲད་ལ་ཉེ་བས་ཡིད་ལ་སྤྲོ་བ་རབ་ཏུ་བརྟས། ཁོའི་ཡིད་ལ་འདི་དག་ཐམས་ཅད་ནི་
ཨཱ་ལཱ་ཐུགས་རྗེ་ཅན་གྱི་བཀའ་དྲིན་ཡིན་པར་བསམས་ནས་ཡིད་སྤྲོའི་སྙན་དབྱང་འདི་
ལྟར་གྱེར།
ཨཱ་ལཱ་ཐུགས་རྗེ་ཅན་གྱི་བཀའ་དྲིན་གྱིས། །
ང་ཅག་འཛོམས་པའི་སྐལ་བཟང་མྱུར་དུ་ཐོབ།།
དེ་དུས་བདག་གིས་བྲལ་བའི་གདུང་བ་དང་། །
ཡ་མཚན་ཆེ་བའི་སྒྲུང་གཏམ་མ་ལུས་ཤོད།།
401

༄༅།།མཚན་ཞག་སྟོང་གི་གཏམ་རྒྱུད།
ཁྱོད་ཅག་མཇལ་རེ་སྐོམ་པ་ཆུ་ལྟར་འདོད། །
མཇལ་ཚེ་མིག་གི་ནད་འདི་སེལ་བས་ན།།
ཁོག་གི་གཏིང་དུ་སྦས་པའི་བྱ་བ་རྣམས། །
མཇལ་བའི་དུས་སུ་མ་ལུས་ཁྱེད་ལ་ཞུ། །
ཡིད་ཀྱི་བརྩེ་བ་དང་ནི་གདུང་བ་ཡིས། །
རེ་ཞིག་ཁྱོད་ཅག་རྣམས་ལ་འཁང་ན་ཡང༌།།
མི་འདོད་བློ་དེ་ད་ཆ་འཇའ་ལྟར་ཡལ། །
ཡིད་ལ་དགའ་སྤྲོའི་མེ་ཏོག་རབ་ཏུ་བཞད། །
ཧཱ་སང་གིས་དགའ་སྤྲོའི་སྙན་དབྱངས་གྱེར་འདོན་ཟིན་པ་དང་མགོ་བོ་བཏེགས་
ནས་ལྟ་བའི་ཚེ། མདུན་ཕྱོགས་སུ་ཁང་ཐོག་སྔོ་ཞིང་རིལ་བའི་བ་གམ་མཐོན་པོ་ཞིག་
མངོན་པ་དང་། དེ་ནས་མཐོ་གནམ་ལ་བསྙེགས་པའི་སྤྲིན་གསེབ་ཕོ་བྲང་དེ་ཡང་
མིག་ལམ་ན་རབ་རིབ་ཏུ་འཆར། སྐབས་དེར་སློབ་དཔོན་ཨབ་ཏུ་ར་ཀུན་དུ་ཧྲེས་ཧཱ་
སང་ལ་སྨྲས་པར། བདག་གིས་ཁྱོད་ལ་གཏམ་བཟང་ཞིག་ཤོད། དོ་ནུབ་ཁྱོད་བདག་
གི་ཚ་མོ་རྣམས་ཀྱི་མགྲོན་དུ་སྡོད་ཆོག་པ་ཡིན་ཞེས་བརྗོད། ཧཱ་སང་ཁྱོ་ཤུག་ཟུང་དེ་
ཡིད་ལ་སྤྲོ་བ་ཚད་མེད་འཕེལ་བཞིན་རྟ་ལས་བབས་ཏེ་ཁང་ཐོག་རིལ་མོ་ཅན་གྱི་ང
གམ་དེའི་ནང་ཞུགས་ནས་ངལ་གསོ་བ་དང་བཟའ་བཏུང་བྱས་རྗེས་མུ་མཐུད་བསྐྱོད་
དེ་སྤྲིན་གསེབ་རི་བོའི་འདབས་སུ་སླེབས་པ་དང་སློབ་དཔོན་ཨབ་ཏུ་རཱ་ཀུན་དུ་ཧྲེའི་
ཚ་མོ་རྣམས་ཡོང་ནས་ཁོང་རྣམས་ལ་བསུ་བ་བྱས། སློབ་དཔོན་ཨབ་ཏུ་རཱ་ཀུན་དུ་
ཧྲེས་རང་གི་ཚ་མོ་རྣམས་ལ་སྨྲས་པར། བདག་གིས་ཧཱ་སང་ལ་རོགས་མགོན་བྱས་
ནས་ཁོའི་ཆུང་མ་བཙལ་ཡོད་དོ་ཞེས་བརྗོད།
ཚ་མོ་རྣམས་ཧཱ་སང་ལ་འཐམས་ཏེ་ཁོ་ལ་བཀྲ་ཤིས་བདེ་ལེགས་ཞུས་ཤིང༌།
402

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
ཐམས་ཅད་དགའ་སྤྲོས་མྱོས་ཏེ་དུས་ཆེན་གྱི་རྣམ་པ་ལྟར་མཆིས། དེ་ནས་ཧཱ་སང་
གི་སྤུན་བསྒྲིགས་གཅུང་མོ་དེས་ཁོ་ལ་འཐམས་ནས་ངུ་བཞིན་དུ་དྲན་པའི་གདུང་བ་
རྣམས་སྙན་པའི་ཚིག་གི་ལམ་ནས་འདི་ལྟར་བརྗོད།
བྲལ་བའི་དུས་ནས་བདག་གི་མིག་གཉིས་པོ། །
བར་མེད་ཕྱོགས་དེར་ལྡིར་ནས་བལྟས་བལྟས་པས། །
ས་ཕྱོགས་དེ་ནས་ཁྱེད་ཞལ་ལྷམ་མེར་མཇལ།ལ། །
མཚན་མོ་ཉལ་བའི་རྨི་ལམ་ནང་དུ་ཡང་། །
བྲལ་མེད་ཁྱེད་དང་མཉམ་དུ་གནས་པ་འདི།
ཁྱེད་ཞལ་བདག་གི་མིག་ལ་འཁྲུངས་པ་འདྲ།།
སྙན་ཚིག་གྱེར་འདོན་ཟིན་མཚམས་སྲས་མོ་ཐ་ཆུང་དེ་ནི་དགའ་སྐྱོ་འགྲན་པ་
བཞིན་བྱུང་། ཧཱ་སང་ཡང་དགའ་བའི་མཆི་མ་ལྷུང་ལྷུང་དུ་གཏོང་བཞིན་སྨྲས་པར།
གཅུང་མོ། བྱ་བ་འདི་ཐད་ལ་བདག་གིས་ཁྱོད་ལ་ཁྱོད་ཀྱི་གཅེན་མོ་རྣམས་ལས་ཀྱང་
ལྷག་པའི་ཐུགས་རྗེ་ཆེ་བར་ཞུ་ལ། ཨཱ་ལཱ་ཐུགས་རྗེ་ཅན་གྱིས་ཁྱོད་ལ་དངོས་གྲུབ་སྩོལ་
བ་ཤོག ཅེས་བརྗོད་མཚམས་རང་ལ་ཕྲད་པའི་གནས་ཚུལ་རྣམས་ཇི་མ་ཇི་བཞིན་
བརྗོད། ཁོས་ལམ་བར་དུ་རང་ལ་ཕྲད་པའི་སྲོག་ཉེན་ཆེ་བའི་འཇིགས་པ་དང་། ཡ་
མཚན་ཆེ་བའི་གནས་ཚུལ། རང་གི་ཆུང་མའི་གཅེན་མོ་དང་གཡུལ་འགྱེད་ཚུལ།
མོས་རང་གི་ཆུང་མ་གསོད་རྩིས་བྱས་ཚུལ། ཆུང་མ་བསྐྱབས་ཚུལ། འཁར་བ་དང་
ལ་ཐོད་རག་ཚུལ། དེ་བཞིན་སློབ་དཔོན་ཨི་པི་ལཱ་ཨུ་ཧྲེ་དང༌། སློབ་དཔོན་ཨབ་ཏུ་
རཱ་ཀུན་དུ་ཧྲེ་གཉིས་ནས་འཁར་བ་དང་ལ་ཐོད་དགོས་ཚུལ་བརྗོད་པ་སོགས་ཀྱི་སྐོར་
དང༌། ཁོ་པས་གཅུང་མོའི་ངོ་ཆེན་ལ་བལྟས་ནས་སློབ་དཔོན་གཉིས་ཀྱི་རེ་བ་དང་
དུ་བླངས་ཚུལ་སོགས་ཐལ་ལུས་མེད་པ་གཅུང་མོར་བརྗོད། མཐར་ཁོ་པས་རང་གི་
403

༄༅།།མཚན་ཞག་སྟོང་གི་གཏམ་རྒྱུད།
གཅུང་མོར། ཨཱ་ལཱ་ཚད་བཙུགས། ཁྱོད་ཀྱིས་བདག་ལ་སྙིང་རྗེ་དང་རོགས་རམ་བླ་
ན་མེད་པ་གནང་བ་མ་ཟད། བདག་གི་དོན་དུ་བྱ་བ་བཟང་པོ་བསྒྲུབས་པ་དེ་དག་
ཁོ་བོས་ཚེ་གང་རིང་བརྗེད་མི་སྲིད་ཅེས་བརྗོད།
སྲས་མོ་ཐ་ཆུང་དེས་ཧཱ་སང་ལ་ཐུགས་རྗེ་ཆེ་ཞུས་རྗེས་ཁ་ཕྱིར་ཕྱོགས་ནས་མེ་ནཱ་
ལུན་སེ་ནོ་ཡུས་ཀྱི་འགྲམ་དུ་སོང་ནས་བརྩེ་བ་ཆེན་པོས་མོ་ལ་འཐམས། དེ་ནས་ཕྲུ་
གུ་གཉིས་པང་དུ་བླངས་ཏེ་འཛུམ་དམུལ་དམུལ་དུ་སྨྲས་པར། རྒྱལ་པོའི་སྲས་མོ་ཁྱེད་
ལ་ཡ་ང་སྙིང་རྗེ་ཏིལ་འབྲུ་ཙམ་མེད་པ་ཡིན་ནམ། ཁོ་ཅག་ཕ་བུ་བྲལ་ཏེ་གཅེན་པོར་
སྡུག་བསྔལ་ཇི་འདྲ་བཟོས་ཡོད་པ་མ་ཡིན་ནམ། ཁྱེད་ཀྱིས་འདི་ལྟར་མཛད་པ་ནི་ཁོ་
པ་སྲོག་སྐྱེལ་དུ་འཇུག་པ་མ་ཡིན་ནམ་ཞེས་བརྗོད།
མེ་ནཱ་ལུན་སེ་ནོ་ཡུས་ཀྱིས་དགོད་འཚེར་འཚེར་དུ། འདི་ནི་ཨཱ་ལཱ་ཐུགས་རྗེ་ཅན་
གྱི་བཀོད་མངག་ངོ་མཚར་ཅན་ཞིག་ཡིན། མི་གཞན་ལ་མགོ་སྐོར་གཏོང་མཁན་ལ་ཨ་
ལཱས་དེ་ལ་ཡང་མགོ་སྐོར་གཏོང་བ་ཡིན་ཞེས་བརྗོད།
སྲས་མོ་ལྕམ་སྲིང་རྣམས་ཀྱིས་ཟས་སྣ་ཕུན་སུམ་ཚོགས་པ་བཤམས་ནས་ཁོང་
རྣམས་ལ་སྣེ་ལེན་མགྲོན་སྐྱོང་གཟབ་ཅིང་རྒྱས་པ་བྱས། དུས་དེ་ནས་བཟུང་ཧཱ་སང་
ཁྱོ་ཤུག་ཟུང་དེ་སྲས་མོ་རྣམས་ཀྱི་མགྲོན་དུ་གྱུར་ནས་ཁོང་རྣམས་ཉིན་ཞག་བཅུ་ཕྲག་
གཅིག་གི་རིང་ཟད་མི་ཤེས་པའི་དགའ་སྐྱིད་ཀྱི་དཔལ་ལ་རོལ། དེ་ནས་སྲས་མོ་རྣམས་
ཀྱིས་ཧཱ་སང་ཁྱོ་ཤུག་ཟུང་ལ་གསེར་དངུལ་རིན་ཆེན་གྱི་དངོས་སྐྱེས་སྤམ་མཐོ་བ་བྱིན།
ཧཱ་སང་གིས་ཀྱང་སློབ་དཔོན་ཨི་པི་ལཱ་ཨུ་ཧྲེ་ལ་འཁར་བ་བྱིན། དེ་ནས་ཧཱ་སང་གིས་
ཆུང་མ་དང་ཕྲུ་གུ་ཁྲིད་དེ་རང་ཡུལ་དུ་ལོག་པའི་ལམ་དུ་ཞུགས། ཁོང་རྣམས་མྱ་ངམ་
ཐང་ཆེན་དང་ལ་ཀླུང་མང་པོ་བརྒལ་ཏེ་ཉིན་ཞག་བཅུ་ཕྲག་བདུན་ཙམ་སོང་མཐར་
རང་ཡུལ་སྦག་ཏཱར་འབྱོར། ཁོང་རྣམས་རང་ཁྱིམ་གྱི་སྒོ་རྩར་སླེབས་པ་དང་ཧཱ་སང་
404

ཡུལ་པཱ་ཟོ་རཱའི་དངུལ་མགར་ཧཱ་སང་གི་གཏམ་རྒྱུད།
གིས་ཁྱིམ་སྒོ་བརྡུང་བ་དང་ཆབས་ཅིག་སྐྱེད་མ་ཞེས་སྐད་ཆེན་གྱིས་བོས།
སྐྱེད་མ་ནི་ཧཱ་སང་ཐོན་པ་ནས་བཟུང་སྡུག་བསྔལ་གྱིས་ཟས་བཅུད་ཉལ་གཉིད་
བྲལ་ཞིང༌། ཉིན་ལྟར་མིག་དང་མིག་ཆུ་མི་བྲལ་བར་སྡོད་པས། མཐར་ནད་ཀྱིས་
མནར་ཏེ་མལ་དུ་ལུས། དེ་ཉིན་མོ་མལ་དུ་སྡོད་པའི་སྐབས་ཕྱི་ནས་འབོད་པའི་སྒྲ་
ཞིག་ལྷང་ལྷང་དུ་བྱུང་བ་ན། རང་གི་བུ་ལོག་ཡོང་བ་མིན་ནམ་སྙམ་ནས་མལ་ལས་
ལངས་ཤིང་སོམ་ཉི་དང་བཅས་སྒོ་ཕྱེ་ནས་ལྟ་བའི་ཚེ་རང་གི་བུ་དང་། ཆུང་མ། ཕྲུ་
གུ་གཉིས་དང་བཅས་པ་སྒོ་ཁར་སླེབས་ཡོད་པ་མཐོང་བས། མ་ནི་ཤིན་ཏུ་དགའ་
བར་གྱུར་ཏེ་སྐད་ཆེན་ཤོར་ནས་རང་སར་དྲན་མེད་དུ་བརྒྱལ། ཧཱ་སང་གིས་དེ་མར་
སྐྱེད་མ་པང་དུ་བླངས་ཏེ་གསོ་བའི་ཐབས་བྱས་པས་རིམ་གྱིས་བརྒྱལ་བ་ལས་གསོས་
མཚམས་མ་བུ་གཉིས་གཅིག་གིས་གཅིག་ལ་འཐམས་ཏེ་སྐད་རྒྱང་གིས་ངུས།
ཧཱ་སང་དང་ཆུང་མས་སྐྱེད་མ་བསྐྱོར་ནས་ནང་དུ་ཁྲིད་རྗེས་འཁོར་གཡོག་
རྣམས་ལ་གསེར་དངུལ་གྱི་བདོག་པ་རྣམས་ཁྱིམ་སྦུག་ཏུ་དབོར་དུ་བཅུག་པ་དང་།
ཁོང་རྣམས་ལ་སྡོད་སྒྲིག་ལེགས་པར་བྱས། དེ་ནས་སྐྱེད་མས་བརྩེ་བ་ཆེན་པོས་བུ་ཡི་
ཆུང་མར་འཐམས་ཏེ་སྤྱི་བོར་འོ་སྦྱར་ནས་སྨྲས་པར། རྒྱལ་པོ་ཆེན་པོའི་སྲས་མོ་མཁྱེན།
སྔར་བདག་གིས་ཁྱོད་ལ་མི་འོས་པའི་བྱ་བ་ཐལ་ཡོད་ན་ཁོ་མོས་ཨཱ་ལཱ་ཐུགས་རྗེ་ཅན་
ལ་བཤགས་པ་ཕུལ་ཟིན་པ་ཡིན། ཞེས་བརྗོད་མཚམས་ཁ་ཕྱིར་བསྐོར་ནས་བུ་ཁྱོད་
དུས་ཡུན་རིང་པོ་འདི་འདྲ་འགོར་བ་ཅི་ཡིན་ཞེས་བརྗོད།
ཧཱ་སང་གིས་རང་ཐོག་ཏུ་བྱུང་བའི་རྐྱེན་ངན་བར་ཆད་ཐམས་ཅད་ཞིབ་པར་
བརྗོད་པས། སྐྱེད་མ་ནི་སྙིང་རྗེ་དང་འཇིགས་སྣང་བཟོད་དཀའ་བ་ཞིག་བྱུང་བས་
སྐད་ངན་ཤོར་ཏེ་སླར་ཡང་དྲན་མེད་དུ་བརྒྱལ། ཧཱ་སང་གིས་མྱུར་སྟབས་ཀྱིས་གསོ་
བའི་ཐབས་བྱས་པས། སྐྱེད་མ་བརྒྱལ་བ་ལས་གསོས་རྗེས་ངུ་བཞིན་དུ་སྨྲས་པར། བུ་
405

༄༅།།མཚན་ཞག་སྟོང་གི་གཏམ་རྒྱུད།
ཁྱོད་ཀྱི་འཁར་དང་བ་ལ་ཐོད་གཞན་ལ་བྱིན་པ་འགྱོད། ནོར་བུ་དེ་གཉིས་ཡོད་ན་
ཁྱོད་ཀྱིས་འཛམ་བུའི་གླིང་ལ་དབང་སྒྱུར་ཐུབ་པ་ཡིན། འོན་ཀྱང་ད་ཆ་ཁྱོད་བཟའ་
ཚོ་བུ་ཕྲུག་མཉམ་འཛོམས་ཐུབ་པ་འདི་ནི་ཨཱ་ལཱ་ཐུགས་རྗེ་ཅན་གྱི་བཀའ་དྲིན་རེད་
ཅེས་བརྗོད།
ཧཱ་སང་མ་བུ་མཉམ་འཛོམས་བྱུང་ནས་དགའ་ཞིང་སྤྲོ་བའི་ངང་ནུབ་ཅིག་འདས།
ཕྱི་ཉིན་ཧཱ་སང་གིས་གཟབ་མཆོར་ལེགས་པར་སྤྲས་ཏེ་ཁྲོམ་ལ་སོང་ནས་བྲན་གཡོག་
དང༌། གོས་སྣ། རྒྱན་ཆ། རྒྱས་སྤྲོས་ཆེ་བའི་འཛིན་ཆས། ཁང་པ་སོགས་འཚོ་བའི་
མཁོ་ཆས་གང་དགོས་ཉོ་སྒྲུབ་བྱས། དུས་དེ་ནས་བཟུང་ཧཱ་སང་གི་ཁྱིམ་མི་ཐམས་
ཅད་བདེ་ཞིང་སྐྱིད་པའི་གནས་ལ་ཁོད་ནས་སྐྱིད་མི་ཚེའི་མཐའ་ལ་འཁྱོལ་བར་བྱས་
རོ
སོ། ། ། །
《བས་

ཉ་པ་དང་ཧཱ་ལི་ཧྥའི་གཏམ་རྒྱུད།
ཉ་པ་དང་སྤྲེའུ།
གནའ་སྔ་མོ་གྲོང་ཁྱེར་སྦག་ཏཱར་ཧ་རི་ཕཱ་ཞེས་པའི་ཉ་པ་ཞིག་ཡོད། ཁོ་ནི་
ཆགས་རྟེན་བྲལ་བའི་དབུལ་པོ་ཉམ་ཐག་པ་ཞིག་ཡིན་པས། ཆུང་མ་ཡང་ལེན་ཐབས་
བྲལ། ཉིན་ཞིག་ཁོས་ཉ་རྒྱ་ཁུར་ནས་ཉ་པ་གཞན་རྣམས་མ་སླེབས་གོང་དུ་ཉ་འཛིན་
པར་བསྐྱོད། ཁོ་ཆུ་ཁར་སླེབས་པ་དང་སྐ་རགས་དམ་དུ་བཏང་བ་དང་གུ་ཐུང་བརྫེས་
ནས་ཆུ་ནང་དུ་ཞུགས་ཏེ་ཉ་རྒྱ་ལན་གཉིས་བརྒྱབ་ཀྱང་ཉ་རྡོག་གཅིག་ཀྱང་འཛིན་མ་
ཐུབ། འོན་ཀྱང་ཁོ་ནི་ཡི་ཐང་མ་ཆད་པར་བསྟུད་མར་ཉ་རྒྱ་ལན་བཅུ་ཙམ་བརྒྱབ་ན་
ཡང་སྔར་བཞིན་འབྲས་བུ་གང་ཡང་མ་བྱུང་། ཁོ་ནི་ཡིད་ཤིན་ཏུ་མུག་པར་གྱུར་ནས་
ད་ནི་རླབས་ཆེ་ཞིང༌། མི་འགྱུར་རྟག་ཏུ་བརྟན་པ་དང་སྙིང་རྗེ་ཆེ་བའི་ཨཱ་ལཱ་ཐུགས་
རྗེ་ཅན་ལ་སྐྱབས་བཅོལ་རྒྱུ་ལས་གཞན་གྱི་ཐབས་མ་མཆིས། ལྟོ་གོས་བཟང་ཞན་ཇི་
བྱུང་ཨཱ་ལཱའི་ཐུགས་རྗེ་རང་ཡིན་པས། ཁོང་གི་ཐུགས་རྗེས་གཟིགས་ན་སྐྱེ་བོ་སུ་ཞིག་
གིས་ཀྱང་འགོག་ཏུ་མི་ནུས་ལ། ཁོང་གི་ཐུགས་རྗེས་མ་གཟིགས་ན་རེ་འདོད་གང་
ཡང་འགྲུབ་ཐུབ་པ་མ་ཡིན་ཞེས་ཆིག་ལབ་བརྒྱབ། ཁོ་ནི་རང་གི་གནས་བབ་སྐྱོ་པོ་
འདི་ཡིད་ལ་འཆར་དུས་སེམས་སྡུག་ཆེན་པོ་བྱུང་ནས་རང་སེམས་གསོ་བའི་གླུ་འདི་
ལྟར་བླངས།
407

༄༅།།མཚན་ཞག་སྟོང་གི་གཏམ་རྒྱུད།
མི་འདོད་དུས་ཀྱི་བར་ཆད་བྱུང་བའི་ཚེ།།
མྱ་ངན་སེལ་ནས་བློ་རྒྱ་ཆེ་བ་དགོས།།
སྡུག་དང་དཀའ་བ་མྱངས་པའི་མཐའ་མ་ལ།།
ཨཱ་ལས་ཁྱོད་ལ་དགེ་བའི་དངོས་གྲུབ་སྩོལ།།
གླུ་བླངས་ཟིན་པ་དང་གཙང་འགྲམ་དུ་ཡིད་མུག་ནས་སྡོད་པའི་ཚེ་ཁོའི་ཡིད་
ལ་ཨཱ་ལཱ་ཐུགས་རྗེ་ཅན་ལ་སྐྱབས་བཅོལ་ཏེ་སླར་ཡང་ཉ་རྒྱ་ལན་གཅིག་བརྒྱབ་ན།
ངེས་མེད་འབྲས་བུ་འདྲ་ཡོང་བར་སྲིད་དོ་སྙམ་ནས་དེ་མར་བློ་རིག་བསྒྲིམས་ཏེ་ཆུར་
ཞུགས་ནས་ཉ་རྒྱ་བཀྲམས། དེ་ནས་དུས་ཡུན་གང་ཙམ་ངང་སྒུག་བྱས་རྗེས་རེ་བ་
ཆེན་པོས་ཉ་རྒྱ་འཐེན། ཉ་རྒྱ་དེ་ནི་རྣམ་ཀུན་དང་མི་འདྲ་བའི་ལྗིད་ཤིན་ཏུ་ཆེ་བས།
ཁོས་དལ་བུ་དལ་བུར་གཟབ་ནས་འཐེན་པ་ན། ཉ་རྒྱའི་ནང་མིག་ཡ་གཅིག་ཞར་བའི་
སྤྲེའུ་རྐང་ཀྱོག་ཅིག་ཐེབས། ཁོ་ནི་ཤིན་ཏུ་དངངས་པར་གྱུར་ནས་སྨྲས་པར། ད་ནི་ཨཱ་
ལཱ་ཐུགས་རྗེ་ཅན་ལ་སྐྱབས་བཅོལ་རྒྱུ་ལས་གཞན་པའི་ཐབས་མ་མཆིས། ང་ཅག་ནི་ཨཱ་
ལཱའི་ཞབས་འོག་ཏུ་འདུ་དགོས་པས། རིང་མིན་ཁོང་གི་དྲུང་དུ་འགྲོ་དགོས་པ་ཡིན།
ལྟས་ངན་འདི་འདྲ་གང་ནས་ཡོང་བ་ཡིན་ནམ། བདག་ལ་ལས་ངན་འདི་འདྲ་ཕྲད་
པ་ཚེ་སྔོན་གྱི་ལས་ཡིན་པར་ངེས་སོ་ཞེས་བརྗོད།
ཉ་པ་དེས་སྤྲེའུ འི་སྐེ་ལ་ཐི་གུ་ཞིག་བསྒྲོགས་ཏེ་གཙང་འགྲམ་གྱི་ལྗོན་པའི་སྡོང་པོ་
ཞིག་ལ་བཏགས་རྗེས་སེམས་ནད་སངས་ཆེད་དུ་ལག་གི་འཁར་བ་ཕྱར་ནས་སྤྲེའུ་དེ་
རྡུང་ལ་ཉེ་བ་ན། སྤྲེའུ་དེས་མི་སྐད་བརྒྱབ་ནས་ཧ་རི་ཕཱ། ཁྱོད་བདག་མི་རྡུང་བར་ཉ་
འཛིན་པར་སོང༌། ཨཱ་ལཱས་ཁྱོད་ལ་ཟས་ནོར་གྱི་དངོས་གྲུབ་བསྩལ་ཡོང་ཞེས་བརྗོད།
སྤྲེའུ འི་གཏམ་དེ་ཐོས་པ་དང་ཉ་པས་དེ་མར་ཉ་རྒྱ་ཁུར་ནས་ཆུ་ལ་ཞུགས་ཏེ་ཉ་
རྒྱ་བཀྲམས། ཡུད་ཙམ་སོང་ནས་ཉ་རྒྱ་འཐེན་པའི་ཚེ་སྔར་ལས་ལྕི་བས། ཁོས་ཤེད་
408

ཉ་པ་དང་ཧཱ་ལི་ཧྥའི་གཏམ་རྒྱུད།
ཤུགས་ཡོད་ཚད་ཀྱིས་འཐེན་ནས་ལྟ་བའི་ཚེ། ཉ་རྒྱའི་ནང་སོ་བུད་པ། མིག་ལ་སྨན་
བསྐུས་པ། སེན་མོར་ཚོས་བྱུགས་པ། གོས་ཧྲུལ་གྱོན་པའི་སྤྲེའུ་ཞིག་ཐེབས་ཡོད་པ་
རིག ཚུལ་དེ་མཐོང་བས་ཉ་པ་དེས་དབུགས་རིང་འབྱིན་བཞིན་དུ་ཨཱ་ལཱ་ཐུགས་རྗེས་
ཅན་གྱིས་བདག་ལ་ཉ་ཡི་ཚབ་ཏུ་སྤྲེའུ་གནང་བ་འདྲ་ཞེས་བརྗོད། དེ་ནས་ཁོས་ལྗོན་
པའི་སྡོང་པོའི་འགྲམ་དུ་སོང་ནས་ཤིང་རྩེའི་སྤྲེའུ་དེར་སྨྲས་པར། སྤྲེལ་ངན་ཁྱོད་ཀྱིས་
བདག་ཉ་འཛིན་པར་རྒྱུག་ཟེར་ནས་ཁ་སྐྱེང་ཀྱི་བྱ་བ་འདི་འདྲ་བྱུང་། སྤྲེའུ་གཉིས་པ་
དེ་ཁྱོད་ཀྱིས་ཆུ་ནས་འདོན་པར་བཏང་། སྤྲེལ་ངན་ཞར་བ་རྐང་ཀྱོག་ལག་སྐྱོག་ཁྱོད་
དང་ཕྲད་ནས་བདག་ལ་དོན་མེད་དུ་དཀའ་བ་འདི་ལྟར་བྱུང་བ་འབྲས་མེད་སྡུག་
གྱོང་དུ་སོང་ངོ་ཞེས་བརྗོད།
ཉ་པ་དེ་ཁོང་ཁྲོ་མི་བཟོད་པ་བྱུང་ནས་སླར་ཡང་འཁར་བ་ཕྱར་ཏེ་སྤྲེའུ་དེ་རྡུང་
བར་གཟས་པ་ན། སྤྲེའུས་ཞུ་བ་འཐེན་ནས་སྨྲས་པར། བདག་ནི་རང་གི་ཟླ་གྲོགས་
དེའི་ཆེད་དུ་འདི་ལྟར་བྱེད་དགོས་ཐུག་པས། ཁྱོད་ཀྱིས་ཨཱ་ལཱའི་བཞིན་ལ་བལྟས་
ནས་བདག་གུ་ཡངས་གཏོང་། ཁྱོད་ལ་རེ་བའི་དོན་ཅི་ཡོད་པ་ཁོ་བོའི་ཟླ་གྲོགས་སྤྲེའུ་
གཉིས་པ་དེར་ཤོད། དེས་ཁྱོད་ཀྱི་འདོད་དོན་སྒྲུབ་པ་ཡིན་ཞེས་བརྗོད།
ཉ་པས་ལག་གི་འཁར་བ་བསྐྱུར་ནས་སྤྲེའུ་གཉིས་པ་དེའི་སར་སོང་བ་ན་སྤྲེའུ ས།
ཧ་རི་པྰ། སྟོང་པའི་གཏམ་གྱིས་ཁྱོད་ལ་མི་ཕན། དེ་ལས་ཁྱོད་བདག་གི་ངག་ལ་ཉན་
ན་ཕན་པ་ཆེ། ཁྱོད་ཀྱིས་བདག་གི་བཀོད་པ་དང་དུ་བླངས་ནས་འགལ་བར་མ་བྱས་
ན་ཁོ་བོས་ཁྱོད་ཕྱུག་པར་བྱེད་ཅེས་བརྗོད།
ཉ་པ་ན་རེ། བདག་གིས་ཁྱོད་ཀྱི་ངག་ལ་ཉན་དགོས་པའི་གཏམ་ཅི་ཤོད་རྒྱུ་ཡོད།
སྤྲེའུ་ན་རེ། ཁྱོད་ཀྱིས་བདག་བཀྱིགས་ནས་སླར་ཡང་ཆུ་ནང་དུ་ཉ་རྒྱ་ལན་
གཅིག་རྒྱོབས། དེ་ནས་ཅི་བྱེད་དགོས་པ་བདག་གི་ཁྱོད་ལ་ཤོད། ཉ་པས་སྤྲེའུའི་
409

༄༅།།མཚན་ཞག་སྟོང་གི་གཏམ་རྒྱུད།
ངག་བཀོད་ལྟར་ཆུ་ལ་ཞུགས་ནས་ཉ་རྒྱ་བཀྲམས་རྗེས་ཡུད་ཙམ་བསྒུགས་ནས་འཐེན་
པའི་ཚེ་ལྗིད་ཤིན་ཏུ་ཆེ་བ་མུ་མཐུད་ཤེད་ཤུགས་ཡོད་ཐང་གིས་འཐེན་པ་ན། ཉ་རྒྱའི་
ནང་ལུས་ལ་གོས་སྔོན་པོ་གྱོན་པའི་སྤྲེའུ་དམར་པོ་རྐང་ལག་གི་སེན་མོ་ཐམས་ཅད་
ལ་ཚོས་བསྐུས་པ། མིག་ལ་ཡང་རི་མོ་བྲིས་པ་ཞིག་ཐེབས་ཡོད་པས། ཉ་པ་ཧང་སང་
སྟེ་དབུགས་རིང་གཏོང་བཞིན་ཨཱ་ལཱ་མཁྱེན་ནོ། ། དེ་རིང་ཆུ་ནང་དུ་སྤྲེའུ་མ་གཏོགས་
མཐོང་རྒྱུ་མེད་པ་འདི་འདྲ་བཀྲ་ཤིས་པ་ཨེ་ཡིན། དེ་རིང་ནི་སྤྲེའུའི་ཉིན་མོ་མིན་ནམ།
བདག་ནི་སྤྲེའུ་འཛིན་པར་ཡོང་བ་འདྲ། ཨཱ་ལཱ་ཐུགས་རྗེ་ཅན་གྱིས་དེ་རིང་གཙང་པོའི་
ནང་གི་ཉ་རྣམས་སྤྲེའུར་བསྒྱུར་པ་འདྲ་ཞེས་བརྗོད་མཚམས་ཁ་ཕྱིར་བསྐོར་ནས་སྤྲེའུ་
གསུམ་པ་དེ་ལ། སྤྲེའུ་གདུག་པ་ཅན་ཁྱོད་གང་ཡིན་ནམ་ཞེས་དྲིས།
སྤྲེའུ་ན་རེ། ཧ་རི་ཕཱ། ཁྱོད་ཀྱིས་ང་ངོ་མི་ཤེས་སམ།
ཉ་པས་མགོ་གཡུག་གཡུག་བྱས་ནས་ངོ་མི་ཤེས་ཞེས་བརྗོད།
སྤྲེའུ་ན་རེ། བདག་ནི་ཡ་ཧུ་ཐའི་ཚོང་པ་ཨི་པི་སེར་ཏོ་ཐུའི་སྤྲེའུ་ཡིན།
ཉ་པ་ན་རེ། ཁྱོད་བྱ་བ་ཅི་བྱེད་པ་ཡིན།
སྤྲེའུ་ན་རེ། བབདག་གིས་སྔ་དྲོ་སྦྱིན་བདག་ལ་རོགས་རམ་བྱས་ནས་ཁེ་སྤོགས་
གསེར་ཊམ་ལྔ་སྒྲུབ་པ་དང༌། ཕྱི་དྲོ་ཡང་ཁོང་ལ་རོགས་རམ་བྱས་ནས་ཁེ་སྤོགས་
གསེར་ཊམ་ལྔ་སྒྲུབ་པ་ཡིན།
སྤྲེའུའི་གཏམ་དེ་ཐོས་པ་དང༌། ཉ་པས་སྤྲེའུ་དང་པོ་དེ་ལ་ཁྱོད་ལྟོས་དང་། སྤྲེའུ་
གསུམ་པ་དེ་ཡག་པོ་ག་འདྲ་མི་འདུག་གམ། རྐང་ཀྱོག་ཞར་བ་ཁྱོད་ཀྱིས་བདག་ལ་
ཡོང་འབབ་སྐར་ལི་གཅིག་ཀྱང་མེད་པ་བཟོས། ད་ནི་བདག་ལ་འཚོ་བའི་དམིགས་སྒོ་
མེད་པས་གྲོད་པ་ལྟོགས་རྒྱུ་ཉག་གཅིག་རེད་ཅེས་བརྗོད་མཚམས་འཁར་བ་ཕྱར་ཏེ་ཁོ་
ལན་གསུམ་པ་རྡུང་བར་གཟས་པ་ན་ཨི་པི་སེར་ཏོ་ཐུའི་སྤྲེའུ་དེས། ཧ་རི་ཕཱ། ཁོ་རྡུང་
410

ཉ་པ་དང་ཧཱ་ལི་ཧྥའི་གཏམ་རྒྱུད།
མི་རུང༌། བདག་གིས་ཁྱོད་ལ་གཏམ་ཞིག་ཤོད་རྒྱུ་ཡོད་པས། ཁྱོད་ང་དང་མཉམ་དུ་
ཤོག་ཅེས་བརྗོད། ཉ་པས་ལག་གི་འཁར་བ་བསྐྱུར་ཏེ་སྤྲེའུ་གསུམ་པ་དེའི་འགྲམ་དུ་
སོང་ནས་སྤྲེའུའི་གཙོ་འཛིན་ཁྱོད་ལ་གཏམ་ཅི་ཤོད་རྒྱུ་ཡོད་དམ་ཞེས་བརྗོད།
སྤྲེའུ་ན་རེ། ང་དང་སྤྲེའུ་གཉིས་པོ་དེ་འདིར་བསྒུགས་ནས་སྡོད། ཁྱོད་ཉ་འཛིན་
པར་སོང༌། ཉ་རྒྱའི་ནང་དངོས་པོ་གང་ཐེབས་པ་འདིར་ཁུར་ཤོག དེ་ནས་བདག་
གིས་ཁྱོད་ལ་ཉན་སྤྲོ་བའི་གཏམ་ཞིག་ཤོད་ཅེས་བརྗོད།
ཉ་པས་དེ་རང་ཡོང་ཞེས་བརྗོད་རྗེས་ཉ་རྒྱ་ཁུར་ཏེ་ཆུར་ཞུགས་ནས་དོལ་རྒྱ་
བཀྲམས། ཡུད་ཙམ་སོང་ནས་ཉ་རྒྱ་འཐེན་པའི་ཚེ་ད་གཟོད་ཉ་མགོ་རིལ་མཇུག་ཆེན་
ཞིག་འཛིན་ཐུབ་པ་བྱུང་། ཉ་དེ་ནི་མགོ་བོ་ཆུ་སྐྱོགས་ལྟར་རིལ་བ། མིག་གཉིས་ནས་
གསེར་མདངས་ཆེམ་ཆེམ་དུ་འཕྲོ་བ་ཞིག་ཡོད། ཉ་འདི་ལྟ་བུ་ཁོའི་མི་ཚེ་འདིར་མཐོང་
མྱོང་མེད་པས། ཁོ་ནི་འཛམ་བུའི་གླིང་ཧྲིལ་པོ་རང་ལ་ཐོབ་པ་ལྟ་བུའི་སྤྲོ་བ་ཚད་མེད་
འཕེལ། དེ་མར་ཁོས་ཉ་དེ་ཨི་པི་སེར་ཏོ་ཐུའི་སྤྲེའུའི་འགྲམ་དུ་ཁུར་ནས་ཁོ་ལ་བསྟན།
སྤྲེའུ་དེས་ཧ་རི་ཕཱ། ཁྱོད་ཀྱིས་ཉ་དེ་ཇི་ལྟར་སྤྱོད་རྒྱུ་ཡིན་ནམ། ཡང་ཁྱོད་ཀྱིས་རང་གི་
སྤྲེའུ་དེ་ཇི་ལྟར་བྱེད་དམ་ཞེས་དྲིས།
ཉ་པ་ན་རེ། སྤྲེའུའི་གཙོ་འཛིན་ཁྱོད་ལ་ཞུ་རྒྱུར། བདག་གིས་སྤྲེའུ་གདུག་པ་
ཅན་དེ་བསད་རྗེས་ཁྱོད་དེ་ཡི་ཚབ་ཏུ་བཞག་ནས་ཉིན་ལྟར་ཁྱོད་ལ་དགའ་བའི་
བཟའ་བཏུང་ཅི་མཆིས་པ་སྦྱིན།
སྤྲེའུ་ན་རེ། ཁྱོད་བདག་ལ་གཅེས་ན། བདག་གིས་ཁྱོད་ལ་ཇི་ལྟར་བྱེད་དགོས་
པའི་གནད་སྟོན། ཨཱ་ལཱའི་ཐུགས་རྗེས་གཟིགས་ན། བདག་གིས་ཁྱོད་ཉམས་ཐག་གི་
གནས་ལས་སྒྲོལ་ཐུབ་པ་བྱེད།། ཁྱོད་ཀྱིས་ཐི་གུ་ཞིག་གིས་ཁོ་བོ་ལྗོན་ཤིང་ཐོག་ཏུ་
ཐོགས་ལ། ཁྱོད་ཆུ་བོ་དྷིག་ལི་སིར་ཉ་འཛིན་པར་སོང་། ཆུ་བོ་དེ་ནས་ཁྱོད་ཀྱིས་
411

༄༅།།མཚན་ཞག་སྟོང་གི་གཏམ་རྒྱུད།
མཐོང་མྱོང་མེད་པའི་ཉ་མོ་མཛེས་ཤིང་ཡིད་དུ་འོང་བ་ཞིག་འཛིན་ཐུབ་པ་ཡིན། ཁྱོད་
ཀྱིས་ཉ་མོ་དེ་བདག་ལ་སྟོན་པར་ཤོག དེ་ནས་རྗེས་སུ་གང་བྱེད་དགོས་པ་ཁོ་བོས་
ཁྱོད་ལ་སྟོན་ཞེས་བརྗོད།
དེ་མར་ཉ་པས་སྤྲེའུའི་ངག་བཞིན་གཙང་པོར་ཉ་འཛིན་པར་བསྐྱོད་དེ་ཉ་རྒྱ་
བཀྲམས། ཡུད་ཙམ་སོང་བ་དང་ཉ་རྒྱ་འཐེན་པའི་ཚེ་ཉ་རྒྱའི་ནང་སྔར་ན་མཐོང་ཐོས་
མེད་པའི་ཉ་དཀར་པོ་གཡང་དཀར་ལུག་གི་ཆེ་ཆུང་དང་འདྲ་བ་ཡ་མཚན་ཅན་ཞིག་
ཐེབས་ཡོད་པ་དེ་ཁུར་ནས་སྤྲེའུའི་སར་བསྐྱོད་པ་ན། སྤྲེའུས་ཁྱོད་སྔོ་རྩ་ཕྲན་བུ་བཏུས་
ནས་དུམ་གཅིག་གཟེབ་མའི་ནང་ཉ་ཡི་འོག་ཏུ་ཐིང་ལ། དུམ་གཅིག་ཉ་ཡི་སྟེང་དུ་
ཁོབ། དེ་ནས་ཁྱོད་ཉ་ཁུར་ཏེ་གྲོང་ནང་དུ་སོང་། ལམ་བར་དུ་ཁྱོད་ལ་གཏམ་འདྲི་
མི་བྱུང་ན་སུ་ལའང་ཁ་ཡ་མི་བྱེད་པར་ཐད་ཀར་དངུལ་ཁྲོམ་དུ་སོང༌། དངུལ་ཁྲོམ་
གྱི་གཙོ་འཛིན་ཨི་པི་སེར་ཏོ་ཐུའི་ཚོང་ཁང་ནི་ཁྲོམ་གཞུང་གི་སྣེ་དེ་རང་ལ་ཡོད། ཁོང་
ནི་ཚོང་ཁང་ནང་རྒྱབ་འབོལ་ཞིག་ལ་བརྙེས་ནས་བསྡད་ཡོད་པ་དེའི་གཡས་གཡོན་
དུ་དངུལ་སྒམ་རེ་བསྒྲིགས་ཡོད་པ་གཅིག་ནི་གསེར་ལས་གྲུབ་པ་དང་ཅིག་ཤོས་ནི་
དངུལ་ལས་གྲུབ། ད་དུང་ཁོང་ལ་འཁོར་གཡོག་ཀྱང་མང་པོ་ཡོད། ཁྱོད་དེར་གར་
སླེབས་པ་དང་རྒྱབ་ཏུ་ཁུར་བའི་གཟེབ་མ་ཁོའི་མདུན་དུ་ཕབ་ནས་འདི་ནི་དེ་རིང་
བཟུང་བའི་ཉ་ཡིན་ཞེས་བརྗོད། ཁོ་པས་ཁྱོད་ཀྱི་ཉ་དེ་མི་གཞན་གྱིས་རིག་པ་མེད་
དམ་ཞེས་དྲིས་བྱུང་ན། ཁྱོད་ཀྱིས་སུས་ཀྱང་རིག་པ་མེད་ཅེས་བརྗོད། གལ་ཏེ་ཁོས་
ཉ་བླངས་ནས་ཁྱོད་ལ་ཉ་རིན་གསེར་ཊམ་གཅིག་སྤྲད་བྱུང་ན་ཁྱོད་ཀྱིས་ལེན་མི་རུང་
ལ། གསེར་ཊམ་གཉིས་སྤྲད་བྱུང་ན་ཡང་ལེན་མི་རུང་། མདོར་ན་ཁྱོད་ལ་ཉ་རིན་ཇི་
ཙམ་སྤྲད་ནའང་ལེན་རུང་བ་མ་ཡིན་ལ། ཉ་རིན་དུ་ཉ་དེའི་ལུས་ཀྱི་ལྗིད་དང་མཉམ་
པའི་གསེར་སྤྲད་ནའང་ལེན་རུང་བ་མ་ཡིན། ཁོས་འོ་ན་ཁྱོད་ལ་ཅི་དགོས་སམ་ཞེས་
412

ཉ་པ་དང་ཧཱ་ལི་ཧྥའི་གཏམ་རྒྱུད།
དྲིས་བྱུང་ན། ཁྱོད་ཀྱིས་ཁོ་ལ་ཁྱེད་ཀྱིས་དོན་ཞིག་ཁས་བླངས་ན་འགྲིག་ཅེས་བརྗོད།
ཁོས་ཁྱོད་ལ་དོན་གང་ཞིག་ཁས་ལེན་དགོས་སམ་ཞེས་དྲིས་བྱུང་ན། ཁྱོད་ཀྱིས་ང་ལ་
ཉ་ཪིན་གསེར་དངུལ་གང་ཡང་མི་དགོས། ཁྱེད་ཀྱིས་རང་གི་ལམ་འགྲོ་དང་སྤྲེའུ་དེ་
བདག་གི་ལམ་འགྲོ་དང་སྤྲེའུ་ཕན་ཚུན་བརྗེ་སྤྲོད་བྱེད་རྒྱུ་ཁྲོམ་ཐོག་ཏུ་ཁས་ལེན་བྱས་
ན་ཉ་རིན་དེ་གས་འགྲིག་ཅེས་བརྗོད། ཁོས་དེ་ལྟར་ཁས་ལེན་བྱས་ཚེ་བདག་གིས་ཉིན་
ལྟར་སྔ་དགོང་གཉིས་ལ་ཁྱོད་དང་མཉམ་དུ་བསྐྱོད་ནས་ཁྱོད་ལ་ཉིན་རེ་ཁེ་སྤོགས་
གསེར་ཊམ་བཅུ་ཕྲག་རེ་སྒྲུབ། དེ་དང་ཆབས་ཅིག་ཏུ་ཁྱོད་ཀྱི་སྤྲེའུ་ཞར་བ་རྐང་ཀྱོག་
དེ་ཚོང་པ་ཡ་ཧུ་ཐ་པ་ཨི་པི་སེར་ཏོ་ཐུ་ཞེས་པ་ཁོ་ལ་སྤྲད་དེ་ཁོ་པའི་ལམ་འགྲོ་བཅད་
ནས་ལྟག་ཆུ་ཆད་པའི་རྫིང་བུ་ལྟར་ཁོ་པ་ཉམས་རྒུད་གཏོང་དགོས། དེ་ལྟར་བྱས་ཚེ་
ཁོ་པ་ནམ་ཡང་ལངས་རྒྱུ་མེད་པར་གྱུར་ནས་སྤྲང་པོའི་གནས་སུ་ལྷུང་ངེས་རེད། ཧ་
རི་ཕཱ། ཁྱོད་བདག་གི་ངག་ལ་ཉོན་ཅིག སླད་ཁྱོད་ལ་བདེ་སྐྱིད་ཀྱི་སྐལ་བ་རྫོགས་
མཐའ་མེད་པ་ཡོང་ངེས་རེད་ཅེས་བརྗོད།
ཉ་པ་ན་རེ། སྤྲེལ་རྒྱལ་མཁྱེན། བདག་གིས་ཁྱེད་ཀྱིས་ཅི་གསུངས་བཀའ་བརྩི་
དང་ལེན་ཞུ། འོན་ཀྱང་སྤྲེའུ་ཞར་བ་རྐང་ཀྱོག་འདི་ལ་ཨཱ་ལཱའི་ཐུགས་རྗེས་མ་གཟིགས་
ན་བདག་གིས་ཇི་ལྟར་བྱེད་དགོས་སམ་ཞེས་དྲིས།
སྤྲེའུ་ན་རེ། ཁོ་ཆུ་རུ་སྐྱུར་ལ། བདག་དང་སྤྲེའུ་གཞན་མ་དེ་ཡང་ཆུ་རུ་སྐྱུར་ཅིག་
ཅེས་བརྗོད།
ཉ་པས་ཁྱེད་ཀྱི་བཀའ་བཞིན་ཞུའོ། ། ཞེས་བརྗོད་མུར་འདོགས་ཐག་བཀྲོལ་
ནས་སྤྲེའུ་རྣམས་ཆུ་རུ་བསྐྱུར་རྗེས་ཉ་དཀར་པོ་དེ་བཀྲུས་ཏེ་གཟེབ་ཀྱི་ནང་དུ་བླུགས།
ཉ་དེའི་སྟེང་འོག་ཏུ་སྔོ་རྩྭ་བཏིངས་འགེབས་ཀྱིས་གཟེབ་མ་རྒྱབ་ཏུ་ཁུར་ནས་གྲོང་ཁྱེར་
དུ་འགྲོ་བཞིན་གླུ་འདི་ལྟར་བླངས།
413

༄༅།།མཚན་ཞག་སྟོང་གི་གཏམ་རྒྱུད།
ཐམས་ཅད་མགོན་སྐྱབས་འཇིགས་རྟེན་བྱེད་པོར་བཅོལ།
དེ་ཡིས་ཁྱོད་ཀྱི་སྲོག་འདི་སྲུང་བར་བྱེད།
བཟང་པོའི་ངག་ལ་ཉན་ནས་འབད་གྱུར་ན།
མི་ཚེ་འདི་ལ་འགྱོད་པ་ཡོང་མི་གྱུར།
སྐྱེ་བོ་ངན་པ་གྲོགས་སུ་མ་བསྟེན་ན།
དོན་མེད་རྙོག་དྲའི་ལས་དེ་ཡོང་དོན་མེད།
ཁ་ནང་ལྕེ་ལ་བདག་པོ་བརྒྱབ་གྱུར་ན།
འཕྱ་དང་སྨོད་པའི་མི་ཁ་ཡོང་དོན་མེད།
ཉ་པ་དང་ཡ་ཧུ་ཐའི་ཚོང་པ།
ཉ་པས་གཟེབ་མ་རྒྱབ་ཏུ་ཁུར་ནས་སྦག་ཏཱའི་གྲོང་ཁྱེར་དུ་སོང་། གྲོང་ནང་དུ་ངོ་
ཤེས་ཕྲད་ཚད་ཀྱིས་ཁོ་ལ་ཧཱ་ལི་ཧྥ། ཁྱོད་ཀྱིས་ཅི་ཁུར་ཡོད་དམ། ཞེས་དྲིས་ཀྱང་ཁོས་
སུ་ལའང་ཁ་ཡ་མ་བྱས་པར་མགོ་བོ་དུད་དེ་དངུལ་ཁྲོམ་དུ་སོང༌། ཁོས་སྤྲེའུའི་ངག་
བཀོད་ལྟར་ཡ་ཧུ་ཐའི་ཚོང་པ་དེའི་ཚོང་ཁང་བཙལ་ནས་དེར་སླེབས། ཚོང་ཁང་གི་
དབུས་སུ་ཚོང་པ་གདན་ཐོག་ཏུ་བསྡད་ནས་ཡོད་པ་དང༌། གཡས་གཡོན་དུ་འཁོར་
གཡོག་མང་པོས་བསྐོར་ནས་ཡོད་པས་ཧུ་ལུ་ཧྲན》གྱི་རྒྱལ་པོ་ཇི་ལྟ་བ་ཞིག་མཆིས། ཉ་
པས་ཞིབ་ཏུ་བལྟས་ནས་ཡ་ཧུ་ཐའི་ཚོང་པ་དེ་ཡིན་པ་རྟོགས་མཚམས་ཁོའི་འགྲམ་དུ་
སོང་། ཡ་ཧུ་ཐའི་ཚོང་པས་ཁོ་མཐོང་བ་དང་ངོ་ཤེས་ནས་ཧཱ་ལི་ཧྥ། ཁྱོད་སླེབས་པ་
ཨབ་གྷ་ནི་སི་ཏན་དང་ཨི་རང་དབར་གྱི་གནའ་བོའི་རྒྱལ་ཕྲན་ཞིག
414

ཉ་པ་དང་ཧཱ་ལི་ཧྥའི་གཏམ་རྒྱུད།
ལེགས་སོ། ། ཁྱོད་ལ་རེ་དོན་ཅི་ཡོད། ཁྱོད་མི་གཞན་དང་འཁྲུག་པ་ཤོར་ན་བདག་
ལ་སྨྲོས་ཤིག བདག་གིས་ཡུལ་གྱི་སྤྱི་ཁྱབ་ལ་བརྗོད་ནས་ཁྱོད་ལ་སྲུང་སྐྱོབ་བྱེད་ཅེས་
བརྗོད།
ཉ་པ་ན་རེ། བློ་སྣ་དྲང་བའི་སྐུ་ཞབས་ཡ་ཧུ་ཐ་པ། ཁྱེད་ཚད་བཙུགས། བདག་
ལ་གཞན་གྱིས་བརྙས་བཅོས་བྱས་རིགས་མ་བྱུང་ལ། གཞན་དང་འཁྲུག་པ་ཤོར་
བའང་མ་ཡིན། དེ་རིང་ཁོ་བོ་གཙང་པོ་དྷིག་ལི་སིར་ཉ་འཛིན་པར་སོང་བས། ཁྱེད་
ཀྱི་ཐུགས་རྗེས་ཉ་འདི་འདྲ་ཞིག་ཐེབས་བྱུང༌། ཞེས་བརྗོད་པ་དང་ཆབས་ཅིག་ཏུ་
གཟེབ་མ་ལས་ཉ་བཏོན་ཏེ་ཡ་ཧུ་ཐའི་ཚོང་པའི་མདུན་དུ་བཞག ཉ་དེ་མཐོང་བ་
དང་ཚོང་པ་དེ་ཡིད་མགུ་སྟེ་སྨྲས་པར། གན་རྙིང་དང་བཅུ་ཁྲིམས ཚད་བཙུགས།
མདང་ནུབ་རྨི་ལམ་ནང་རྒྱལ་ཡུམ་མཱ་ལེ་ཡཱས”བདག་ལ་ཨི་པི་སེར་ཏོ་ཐུ། ཁོ་མོས་
ཁྱོད་ལ་ལག་རྟགས་སྐྱེལ་མི་ཞིག་གཏོང་ཞེས་གསུངས་བྱུང་བས། ཉ་འདི་ཁོང་གིས་
གནང་བའི་ལག་རྟགས་དེ་ཡིན་པར་ངེས་སོ། ། ཞེས་བརྗོད་དེ་ཉ་པར་ཉ་འདི་མི་
གཞན་གྱིས་རིག་ཡོད་མེད་ཁྱོད་ཀྱིས་གནའ་བསྐྱལ་ནས་ཤོད་དང་ཞེས་བརྗོད།
ཉ་པ་ན་རེ། ཨཱ་ལཱ་དང་དམ་པ་ཨི་པི་པེ་ཁར་ཚད་བཙུགས་ཉ་འདི་ཁྱེད་མ་
གཏོགས་གཞན་སུ་ཞིག་གིས་ཀྱང་རིག་པ་མེད་དོ་ཞེས་བརྗོད།
ཡ་ཧུ་ཐའི་ཚོང་པ་དེས་ཁ་ཕྱིར་བསྐོར་ནས་རང་གི་གཡོག་ལ་ཝ་ཡེ། ཁྱོད་ཀྱིས་
ཉ་འདི་ཁྱིམ་དུ་བསྐྱལ་ནས་སར་ཏན་ལ་ཟས་བཅོ་བར་གྱིས། ཁོ་བོ་ཁྱིམ་དུ་ལོག་ནས་
ཟ་བར་བྱེད་ཅེས་མངགས་ཏེ་བཏང་།
ཡ་ཧུ་ཐའི་ཆོས་ལུགས་ཀྱི་ཆོས་དཔེ།
(2)ཡ་ཧུ་ཐའི་ཆོས་ལུགས་ཀྱི་བསྲུང་བྱ་ཁག་བཅུ།
®ཡེ་ཤུའི་ཡུམ།
(4)མུ་ཧཱན་མུ་དྷའི་ཡབ་སྟེ་ཧ་ལི་ཧྥ་ཁྲི་ཐོག་དང་པོ།
415

༄༅།།མཚན་ཞག་སྟོང་གི་གཏམ་རྒྱུད།
ཉ་པས་དེས་ཀྱང་ཞར་ལ། དེ་རང་རེད། ཕོ་གཞོན་ཁྱོད་ཀྱིས་ཉ་འདི་མ་བྱན་ལ་
བསྐྱལ་ནས་ཟས་ཞིམ་པོ་ཞིག་བཅོ་དགོས་ཞེས་བརྗོདཅིག
འཁོར་གཡོག་དེས་བཀའ་བཞིན་ཞུའོ་ཞེས་བརྗོད་ནས་ཉ་སྐྱེལ་བར་སོང་།
ཡ་ཧུ་ཐའི་ཚོང་པ་དེས་དངུལ་ཁུག་ནས་གསེར་ཊམ་གཅིག་བཏོན་ཏེ་ཉ་པར་
བྱིན་ནས་ཧ་རི་ཕཱ། འདི་ཁྱོད་ཀྱི་ལག་སྣེ་གྱིས་ཞེས་བརྗོད།
ཉ་པ་ནི་གསེར་ཊམ་འདི་འདྲ་མཐོང་མྱོང་མེད་པས། དགའ་ཐག་ཆོད་དེ་དཀོན་
མཆོག་མཁྱེན་ནོ། ། ཞེས་བརྗོད་བཞིན་དུ་གསེར་ཊམ་བླངས་ནས་ལོག་སོང་། ཁོ་ནི་
གོམ་པ་འགའ་སྤོས་མ་ཐག་ཡིད་ལ་གློ་བུར་དུ་སྤྲེའུའི་མངག་གཏམ་དྲན་ནས་དེ་མར་
ཁ་ཕྱིར་བསྐོར་ཏེ་ཚོང་པའི་འགྲམ་དུ་སོང་ནས་གསེར་ཊམ་ཁོའི་མདུན་དུ་བསྐྱུར་བ་
དང་སྦྲགས། ཁྱོད་བདག་ལ་མཐོང་ཆུང་འདི་འདྲ་བྱེད་པ་ཡིན་ནམ། བདག་གི་ཉ་
ཚུར་སྤྲོད་ཤོག་ཅེས་བརྗོད།
ཡ་ཧུ་ཐའི་ཚོང་པའི་ཡིད་ལ་ཉ་པས་དགོད་སློང་བ་ཡིན་པར་སྙམ་སྟེ་ཉ་པར་
ཡང་གསེར་ཊམ་གཉིས་བྱིན། འོན་ཀྱང་ཉ་པས་ལེན་དུ་མི་བྱེད་པར། ཁྱོད་དགོད་མ་
སློང་། བདག་གི་ཉ་ཚུར་སྤྲོད་ཤོག ཁྱོད་ཀྱི་ཡིད་ལ་བདག་གི་ཉ་འདིར་རིན་གོང་འདི་
ཙམ་ལས་རི་བ་མ་ཡིན་སྙམ་མམ།
ཡ་ཧུ་ཐའི་ཚོང་པས་སླར་ཡང་ཉ་པར་གསེར་ཊམ་གཉིས་བྱིན་པས་ཁྱོད་ལ་ཉ་
རིན་གསེར་ཊམ་ལྔ་སྦྱིན། ད་ནི་ཁྱོད་གྲོད་པ་ཆེ་མི་རུང་ཞེས་བརྗོད།
ཉ་པས་གསེར་ཊམ་ལྔ་པོ་དེ་བླངས་ནས་སོང་། ཁོ་ནི་ལམ་དུ་འགྲོ་བཞིན་ལག་
ནང་གི་གསེར་ཊམ་དེ་དག་ལ་ལྟ་བཞིན་ཡིད་རབ་ཏུ་མགུ་ནས་སྨྲས་པར། ཨཱ་ལཱ་
བཀའ་དྲིན་ཆེ། དེ་རིང་གི་ཡོང་འབབ་འདི་འདྲ་རྒྱལ་པོ་ལ་ཡང་ཨེ་ཡོད་ཅེས་ཆིག་
ལབ་རྒྱག་བཞིན་དུ་སོང་ནས་ཁྲོམ་གཞུང་སྣེ་མོར་སླེབས་པའི་ཚེ་ན། གློ་བུར་དུ་སྤྲེའུའི་
416

ཉ་པ་དང་ཧཱ་ལི་ཧྥའི་གཏམ་རྒྱུད།
མངགས་གཏམ་ཡིད་ལ་དྲན་པས། དེ་མར་རྟབ་རྟབ་པོར་ཡ་ཧུ་ཐ་པའི་ཚོང་ཁང་དུ་
སོང་ནས་གསེར་ཊམ་རྣམས་ཚོང་པའི་མདུན་དུ་བསྐྱུར། ཚོང་པས་ཁྱོད་ཅི་བྱེད་པ་
ཡིན་ནམ། ཧ་རི་ཕཱ། ཁྱོད་ལ་ཅི་དགོས་སམ། ཁྱོད་གསེར་ཊམ་འདི་དག་དངུལ་ཊམ་
དང་བརྗེ་དགོས་པ་ཡིན་ནམ་ཞེས་དྲིས།
ཉ་པ་ན་རེ། བདག་ལ་གསེར་ཊམ་དངུལ་ཊམ་གང་ཡང་མི་དགོས། བདག་གི་
ཉ་ཚུར་སྤྲོད་ཤོག
ཚོང་པ་སྤྲོ་ལངས་ཏེ་སྐད་ཤུགས་ཆེན་པོས། ཧ་རི་ཕཱ། སྒོར་མོ་གཅིག་ཀྱང་མི་
རི་བའི་ཁྱོད་ཀྱི་ཉ་རྡོག་གཅིག་ལ་བདག་གིས་གསེར་ཊམ་ལྔ་བྱིན། ཁྱོད་ད་དུང་བློ་མི་
ཚིམ་པ་ཅི་རེད། ཁྱོད་སྨྱོ་བ་མིན་ནམ། ཡང་རྙིང་ཁྱོད་ལ་ཉ་རིན་ཇི་ཙམ་དགོས་པ་
ཡིན་ནམ་ཞེས་བརྗོད།
ཉ་པ་ན་རེ། བདག་ལ་ཉ་རིན་གསེར་དངུལ་གང་ཡང་མི་དགོས། ཁྱོད་ཀྱི་དོན་
ཞིག་ཁས་བླངས་ན་ཉ་རིན་དེ་གས་འགྲིག་པ་ཡིན་ཞེས་བརྗོད།
ཡ་ཧུ་ཐའི་ཚོང་པ་ནི་ཉ་པས་དོན་ཞིག་ཁས་ལེན་བྱེད་དགོས་བརྗོད་པའི་གཏམ་
དེ་ཐོས་པ་དང་ཁོང་ཁྲོའི་མེ་ལྕེ་འབར་ཏེ་མུ་སི་ལིམ་གྱི་ཇག་པ་ཁྱོད། ཉ་རྡོག་གཅིག་
གི་དོན་དུ་བདག་ནི་རང་གིས་དད་པའི་ཆོས་ལུགས་ལ་ལོག་ལྟ་བྱེད་དགོས་པ་ཡིན་
ནམ། ཞེས་བསྡིགས་རྗེས་འཁོར་གཡོག་བོས་ཏེ་ཁྱོད་ཅག་གིས་མི་ངན་འདི་བརྡུངས་
ནས་གཉའ་རུས་ཆོག་ཅེས་བརྗོད།
འཁོར་གཡོག་རྣམས་ཀྱིས་སྦྱིན་བདག་གི་བཀའ་བཞིན་ཚང་མས་ལག་རུབ་
བརྒྱབ་ནས་ཉ་པར་ཉེས་རྡུང་དྲག་པོ་བཏང་སྟེ་ས་ཐོག་ཏུ་བསྒྱེལ་བ་ན། ཚོང་པས་
ད་གཟོད་འཁོར་གཡོག་རྣམས་ལ་རྡུང་མཚམས་འཇོག་དགོས་པའི་བཀའ་བཏང༌།
ཉ་པ་ནི་གནས་ཚུལ་གང་ཡང་མ་བྱུང་བ་ལྟར་གྲུང་རིལ་རིལ་དུ་ལངས་བྱུང་བ་
417

༄༅།།མཚན་ཞག་སྟོང་གི་གཏམ་རྒྱུད།
ན། ཚོང་པ་དེས་ཡ་མཚན་ཆེན་པོས་སྨྲས་པར། ཁྱོད་ལ་ཁེ་བཟང་ཐོབ་མེད་ན་ཉ་
རིན་ཇི་དགོས་ཁྱོད་ཀྱིས་ཤོད་དང༌། བདག་གིས་གང་དགོས་སྤྲོད་ཆོག་ཅེས་བརྗོད།
ཉ་པ་ན་རེ། བདག་ལ་ཉེས་རྡུང་འདི་ལྟར་བཏང་བར་དྲེའུ་བཅུ་ཕྲག་གཅིག་
གསོ་བའི་རིན་དང་མཚུངས་པའི་བརྡུངས་རིན་དགོས་མོད། འོན་ཀྱང་སྐུ་ཞབས་ཁྱེད་
བདག་བརྡུངས་པར་འགྱོད་མི་འཚལ་ཞེས་བརྗོད།
ཡ་ཧུ་ཐའི་ཚོང་པ་དེ་དགོད་བཞིན་དུ་དཀོན་མཆོག་ཚད་བཙུགས། ཁྱོད་ལ་
ཉ་རིན་ཇི་ཙམ་དགོས་པ་བདག་ལ་ཤོད། ཁོ་བོས་རང་གི་དད་པའི་ཆོས་ལུགས་འདི་
ཚད་ལ་བཙུགས་ནས་ཁྱོད་ལ་སྤྲོད་ཆོག་ཅེས་བརྗོད།
ཉ་པ་ན་རེ། བདག་ལ་དངུལ་མི་དགོས། ཁྱོད་ཀྱིས་དོན་ཞིག་ཁས་བླངས་ན་ཉ་
རིན་དེ་གས་འགྲིག
ཚོང་པ་ན་རེ། ཁྱོད་ཀྱིས་བདག་ཨི་སི་ལམ་གྱི་ཆོས་སྒོར་ཞུགས་དགོས་ཟེར་བ་
མིན་ནམ།
ཉ་པ་ན་རེ། ཡ་ཧུ་ཐ་པ་ཁྱོད་ཨི་སི་ལམ་གྱི་ཆོས་སྒོར་ཞུགས་ན་ང་ཅག་མུ་སི་
ལིམ་རྣམས་ལ་ཕན་གནོད་གང་ཡང་མེད་ལ། ཁྱོད་ཅག་ཡ་ཧུ་ཐ་པ་རྣམས་ལ་ཡང་
ཕན་གནོད་གང་ཡང་མེད། གལ་ཏེ་ཁྱོད་རང་གི་དད་མོས་མཐའ་འཁྱོངས་བྱས་
ནའང་ང་ཅག་མུ་སི་ལིམ་རྣམས་ལ་ཕན་གནོད་གང་ཡང་མི་ཡོང་ལ། ཁྱོད་ཅག་ཡ་
ཧུ་ཐ་པ་རྣམས་ལ་ཡང་ཕན་གནོད་གང་ཡང་མེད་པས། བདག་གིས་འདི་འདྲ་ཟེར་བ་
མ་ཡིན། དྲང་པོར་བརྗོད་ན་ཁྱོད་ཀྱིས་རང་གི་ལམ་འགྲོ་དང་སྤྲེའུ་དེ་བདག་གི་ལམ་
འགྲོ་དང་སྤྲེའུ་གཉིས་ཕན་ཚུན་བརྗེ་པོ་རྒྱག་རྒྱུ་ཁས་ལེན་ཁྲོམ་བསྒྲགས་བྱས་ན་ཉ་རིན་
དེ་གས་འགྲིག་ཅེས་བརྗོད།
ཚོང་པ་ན་རེ། ཁྱོད་ཀྱི་རེ་དོན་འདི་སྒྲུབ་སླ་བ་ཡིན། ཞེས་བརྗོད་པ་དང་ཆབས་
418

ཉ་པ་དང་ཧཱ་ལི་ཧྥའི་གཏམ་རྒྱུད
ཅིག་སྟན་ལས་ལངས་ཏེ་ཉ་པ་དང་མཉམ་དུ་ཁྲོམ་དུ་བསྐྱོད་ནས་ཁྲོམ་ཚོགས་ཀྱི་
དབུས་སུ་སྐད་ཤུགས་ཆེན་པོས། ཁྱོད་ཅག་ཚོང་དཔོན་རྣམས་ཀྱིས་དཔང་པོ་མཛོད་
ཅིག བདག་གིས་རང་གི་ལམ་འགྲོ་དང་སྤྲེའུ་དེ་ཉ་པ་ཧ་རི་ཕཱའི་ལམ་འགྲོ་དང་སྤྲེའུ་
ཉིས་ཕན་ཚུན་བརྗེ་རྒྱུ་ཡིན་ནོ་ཞེས་ཁྲོམ་བསྒྲགས་བྱས།
ཚོང་པས་ཁས་ལེན་ཁྲོམ་བསྒྲགས་བྱས་རྗེས་ཉ་པར་བདག་གིས་ཁྱོད་ལ་ད་དུང་
སྒྲུབ་དགོས་པའི་བྱ་བ་གང་ཡོད་དམ་ཞེས་དྲིས།
ཉ་པ་ན་རེ། ད་ནི་བདག་ལ་དོན་ཅི་མེད་ཅེས་བརྗོད་པ་ན། ཚོང་པས་དེ་ལྟར་
ན་ཁྱོད་ག་ལེ་ཕེབས།
ཉ་པས་ཉ་རྒྱ་དང་གཟེབ་མ་ཁུར་ཏེ་གཙང་པོ་དྷིག་ལི་སིར་ཉ་འཛིན་དུ་བསྐྱོད།
དེ་ནས་ཁོས་གཙང་པོར་ཉ་རྒྱ་བཀྲམས་པ་དང་ཡུད་ཙམ་ནས་ཉ་རྒྱ་འཐེན་པའི་ཚེ་
ཤིན་ཏུ་ལྕི་བས་ཁོས་ཤུགས་ཡོད་ཐང་བརྒྱབ་སྟེ་འཐེན་པ་ན། ཉ་རྒྱའི་ནང་ཉ་འདྲ་
མིན་སྣ་ཚོགས་ཐེབས་ཡོད་པས་ཁོ་ནི་སྤྲོ་བ་རབ་ཏུ་འཕེལ། དེའི་དུས་སུ་བུད་མེད་ཅིག་
ཁོའི་འགྲམ་དུ་ཡོང་ནས་གསེར་ཊམ་གཅིག་གི་ཉ་ཉོས། དེ་རྗེས་ཡང་འཁོར་གཡོག་
གཅིག་ཡོང་ནས་གསེར་ཊམ་གཅིག་གི་ཉ་ཉོས། དེ་ལྟར་ཉ་ཉོ་མི་གཅིག་མཇུག་གཉིས་
མཐུད་དུ་བར་མི་ཆད་པ་སླེབས་པས། དེ་ཉིན་ཁོ་ལ་ཉ་བཙོངས་པའི་ཁེ་འབབ་གསེར་
ཊམ་བཅུ་ཕྲག་གཅིག་བྱུང༌། དེ་ནས་ཁོས་ཉིན་ལྟར་ཉ་འཛིན་པར་བསྐྱོད་དེ་ཉིན་རེ་
ཁེ་སྤོགས་གསེར་ཊམ་བཅུ་རེ་གསོག་སྒྲུབ་ཀྱིས་ཉིན་བཅུའི་རིང་གསེར་ཊམ་བརྒྱ་ཕྲག་
གཅིག་གསོག་ཐུབ་པ་བྱུང་།
ཉ་པ་ཧ་རི་ཕཱའི་ཁྱིམ་ནི་ཚོང་རིགས་འབྱོར་ཆེན་སྡོད་ཁུལ་དུ་ཡོད། ཉིན་ཞིག་
གི་མཚན་མོ་ཁོ་མལ་དུ་གཉིད་ཀྱི་སྐལ་བ་ཡལ་ནས་སྡོད་པའི་ཚེ། བློ་ངོར་ཁྱོད་ནི་
དབུལ་ཞིང་ཕོངས་པའི་ཉ་པ་ཉམ་ཐག་ཅིག་ཡིན་པ་ཀུན་གྱིས་ཤེས་ཀྱང་། ད་ཆ་
419

༄༅།།མཚན་ཞག་སྟོང་གི་གཏམ་རྒྱུད།
ཁྱོད་ལ་ཕུག་གསོག་གསེར་ཊམ་བརྒྱ་ཕྲག་གཅིག་ཙམ་ཡོད་པ་ནམ་ཞིག་མི་རྣམས་ཀྱི་
གླེང་བརྗོད་ཀྱིས་ཧ་ལི་ཧྥ་ཧཱ་ལུ་ན་ལ་ཧྲེ་རྡའི་སྙན་དུ་འཁྱོལ་ནས་ཧ་ལི་ཧྥས་བདག་ལ་
དངུལ་སྐྱི་བར་ཕེབས་ཚེ། བདག་གིས་ཁོང་ལ་མུ་སི་ལིམ་གྱི་མགོན་མཁྱེན་ནོ།། ཁོ་
བོ་ནི་འཁྱེར་དམན་ཉམས་ཐག་ཅན་ཞིག་ཡིན། མི་རྣམས་ཀྱིས་བདག་ལ་ཕུག་གསོག་
གསེར་ཊམ་བརྒྱ་ཕྲག་གཅིག་ཡོད་ཚུལ་ཟེར་བ་འདི་ནི་རྫུན་གཏམ་འབའ་ཞིག་ལ་
བདེན་པའི་དྲི་ཙམ་མ་མཆིས་ཞེས་བརྗོད་དགོས་པ་ཡིན། འོན་ཀྱང་ཧ་ལི་ཧྥ་ཡིད་མ་
ཆེས་པར་ཁོ་བོ་ཡུལ་གྱི་སྤྱི་ཁྱབ་ལ་རྩིས་སྤྲོད་ཀྱིས་གྱོན་པ་བཤུས་ནས་ལྕག་ཚན་དྲག་
པོ་བརྒྱབ་སྟེ་ཚ་འདྲི་འར་གཅུན་བཏང་ནས་ཁས་ལེན་དུ་བཅུག་ཚེ་ཆགས་སྒོ་བསླངས་
པ་རེད་ན། སྔོན་ཚུད་ནས་དོན་དེ་ལ་ཁ་གཏད་གཅོག་རྒྱུའི་ཐབས་ལ་འབུངས་དགོས་
པས། ཐབས་བཟང་ཤོས་ནི་འཕྲལ་དུ་ཉལ་བ་ལས་ལངས་ཏེ་རང་ལུས་ལ་རང་གིས་
ལྕག་ཚན་བརྒྱབ་ནས་སྦྱོང་བརྡར་གྱིས་སླད་ལྕག་ཚན་གཟེད་རྒྱུ་གོམས་ཐུབ་པ་བྱེད་
དགོས་སྙམ།
དེ་ནས་ཁོས་མལ་ལས་ལངས་པ་དང་། གོས་རྣམས་ཕུད་དེ་ལུས་གཅེར་བུར་
གནས། ཁོས་རང་ལ་སྔར་ནས་ལྕག་ཚན་ཞིག་དང་ཀོ་བའི་སྔས་མགོ་ཞིག་ཡོད་པ་
དེ་བླངས་རྗེས་ལྕག་ཚན་ཕྱར་ཏེ་ཀོ་བའི་སྔས་མགོ་དང་རང་ལུས་ལ་རེས་མོས་ཀྱིས་
བསྣུན་བཞིན་ངུ་ཅོ་དིར་དིར་དུ་སྐུ་ངོ་མཁྱེན་ནོ།། ཨཱ་ལཱ་ཚད་བཙུགས། ཁོ་ཅག་གིས་
བཤད་པ་རྣམས་རྫུན་གཏམ་རང་ཡིན་ནོ། ། བདག་ནི་ཉ་བཟུང་ནས་འཚོ་ཐབས་བྱེད་
པའི་ཉ་པ་དབུལ་ཞིང་ཕོངས་པ་ཞིག་ཡིན་པས་སྤྱོད་ལོ་བའི་དངོས་པོ་གང་ཡང་མེད་
དོ་ཞེས་བརྗོད་ནས་ནང་སྦྱོང་བྱས།
ཉ་པས་རང་ལུས་ལ་ལྕག་ཚན་བརྒྱབ་ནས་སྦྱོང་བདར་བྱེད་པའི་སྐབས་མཚན་
མོ་ལྕག་ཚན་བརྒྱབ་པའི་སྒྲ་ཉེ་རྒྱུད་ཀྱི་ཚོང་པ་རྣམས་ཀྱིས་ཐོས་པ་ན་ཡ་མཚན་ཆེན་པོ་
420

ཉ་པ་དང་ཧཱ་ལི་ཧྥའི་གཏམ་རྒྱུད།
བྱུང་ནས་སྨྲས་པར། ཉ་པ་ཉམ་ཐག་དེ་ཅིའི་ཕྱིར་ངུ་བ་ཡིན། ཁོ་ལྕག་ཚན་གྱིས་རྡུང་
བའི་སྒྲ་ཡང་ཐོས་རྒྱུ་འདུག་ན། ཁོའི་ཁྱིམ་དུ་རྐུན་པོ་ཞུགས་ནས་ཁོ་རྡུང་བ་མིན་ནམ།
ཞེས་བརྗོད་བཞིན་ཐམས་ཅད་ཡ་ང་བར་གྱུར་ཏེ་མལ་ལས་ལངས་ནས་ཁོ་སྐྱོབ་པར་
སོང་། ཚོང་པ་རྣམས་ཁོའི་ཁྱིམ་གྱི་སྒོ་རྩར་འབྱོར་བའི་ཚེ་ཁྱིམ་སྒོ་བརྒྱབ་ཡོད་པས།
ཁོང་རྣམས་ཀྱིས་རྐུན་མ་ཁང་རྒྱབ་ནས་འཛེགས་ཏེ་སོང་བ་འདྲ་ན། ང་ཅག་རྣམས་
ཁང་སྟེང་ནས་མར་བབས་ཏེ་ཁོ་སྐྱོབ་པར་འགྲོ་དགོས་པ་ཡིན་ཞེས་བརྗོད་པ་དང་
ཚོང་པ་རྣམས་ཐོག་ཁུང་ནས་ཞུགས་ཏེ་ལྟ་བའི་ཚེ། ཁོ་ནི་ལུས་གཅེར་བུར་རང་གིས་
རང་ལ་རྡུང་བཞིན་ཡོད་པ་རིག
ཚུལ་དེ་མཐོང་པ་ན་ཁྱིམ་མཚེས་རྣམས་ཀྱིས་ཁོ་ལ་ཧ་རི་པྰ། ཁྱོད་ཅི་བྱེད་པ་
ཡིན་ནམ་ཞེས་དྲིས།
ཉ་པ་ན་རེ། ཁྱིམ་མཚེས་རྣམས་གསོན་ཅིག ད་ཕན་ཁོ་བོས་ཟ་མཁས་འཐུས་
མཁས་བྱས་ཏེ་དངུལ་ཕྲན་བུ་གསོག་འཇོག་བྱས་ཡོད་པ་དེ་ཧ་ལི་ཧྥ་ཧཱ་རུ་ནཱ་ལ་ཧྲེ་
དྷའི་སྙན་དུ་ཁྱོལ་ཚེ། ཁོང་གིས་བདག་ཕོ་བྲང་དུ་བོས་ནས་དངུལ་གཡར་དགོས་
ལུགས་གསུངས་སྲིད། སྐབས་དེར་ཁོ་བོས་རང་ལ་དངུལ་མེད་ཅེས་རྫུན་མི་ཤོད་
ཐབས་༴མེད་ཡིན་པས། ཧ་ལི་ཧྥས་བདག་ལ་ཉེས་རྡུང་གཏོང་བ་དང་ཁྲིམས་གཅོད་
བྱེད་ངེས་ལ་བརྟེན། ཆུ་མ་ཤོར་གོང་ནས་རགས་ཀྱི་དཔེ་ལྟར་སྔོན་ཚུད་ནས་ཉེས་རྡུང་
ལ་གོམས་པ་བྱས་ཏེ་རང་གིས་རང་ལ་ལྕག་ཚན་རྒྱག་པ་ཡིན་ཞེས་བརྗོད།
ཁྱིམ་མཚེས་རྣམས་དགོད་ཆེན་པོ་ཤོར་ནས་ཁོ་ལ་ཁྱོད་དགོད་མ་སློང༌། ཁྱོད་
ཀྱིས་མཚན་མོ་ཟང་ཟིང་གི་སྐད་ཅོར་འདི་འདྲ་བརྒྱབ་ཚེ། ང་ཅག་རྣམས་གཉིད་ཁུག་
མི་ཐུབ་ལ། འདི་མུར་སོང་ན་ཨཱ་ལཱ་ཐུགས་ཁྲོས་ན་ཁྱོད་ཀྱི་རྒྱུ་ནོར་དང་སྲོག་ལའང་
ཉེན་ཁ་ཕྲད་སྲིད་ཅེས་བརྗོད།
421

༄༅།།མཚན་ཞག་སྟོང་གི་གཏམ་རྒྱུད།
ཉ་པས་ཁྱིམ་མཚེས་ཀྱི་ཁ་ཏར་ཉན་འཇོག་གིས་ལྕག་ཚན་རྒྱག་མཚམས་བཞག་
སྟེ་གོས་ཕུད་ནས་མལ་དུ་ཉལ། ཕྱི་ཉིན་ནམ་གསལ་བ་དང་ཁོས་མལ་ལས་ལངས་་ཏེ་
ཉ་འཛིན་པར་འགྲོ་བའི་གྲབས་བྱེད་པའི་ཚེ། གློ་བུར་དུ་ཡིད་ལ་ད་ལམ་ཉིན་བཅུའི་
རིང་ངལ་བ་ཆེན་པོས་བསགས་པའི་གསེར་ཊམ་བརྒྱ་ཕྲག་གཅིག་པོ་དེ་དྲན་པས།
ཁོའི་བློ་ངོར་གསེར་ཊམ་དེ་རྣམས་ཁྱིམ་དུ་བཞག་ན་རྐུན་པོས་ཁུར་བར་དོགས་ཤིང་།
ཡང་དངུལ་ཁུག་ཏུ་བླུགས་ནས་རང་གི་ལུས་ལ་ཁུར་ན་གཞན་གྱིས་རིག་སྟེ་བདག་གི་
ཕྱི་བཞིན་དུ་མྱུལ་ནས་ཁུག་ཀྱོག་གཅིག་ཏུ་སླེབས་པ་དང་ཁོ་བོ་བསད་དེ་གསེར་ཊམ་
རྣམས་འཕྲོག་པར་ངེས་ན། གསེར་ཊམ་འདི་དག་མི་བོར་བའི་གནས་བཙན་ངེས་
ཤིག་ལ་འཇོག་དགོས་སྙམ། དེ་ནས་ཁོས་རང་གི་ལྭ་རིང་གི་གོང་བའི་ཐོག་ཏུ་ཁུག་
མ་ཞིག་བཙེམས་ཏེ་གསེར་ཊམ་རྣམས་ཁུག་མའི་ནང་བླུགས་རྗེས་ལྭ་བ་གྱོན་ནས་ཉ་
རྒྱ་དང་གཟེབ་མ་ཁུར་ཏེ་ཉ་འཛིན་པར་ཐོན།
ཁོ་གཙང་པོ་དྷིག་ལི་སིར་འབྱོར་བ་དང་ཆུ་ནང་དུ་ཉ་རྒྱ་བཀྲམ། ཡུད་ཙམ་
སོང་ནས་ཉ་རྒྱ་འཐེན་པ་ན་ཉ་རྡོག་གཅིག་ཀྱང་མ་ཐེབས། ཁོས་ཆུ་རྒྱུད་གཞན་ཞིག་
ཏུ་སྤོས་ཀྱང་ཉ་མ་ཐེབས། དེ་ལྟར་ཁོས་གནས་མང་དུ་སྤོས་ཏེ་སྦག་ཏཱའི་གྲོང་ནས་
ཉིན་ཕྱེད་ཀྱི་ལམ་དུ་སོང་ན་ཡང་ཉ་རྡོག་གཅིག་ཀྱང་མ་ཐེབས་པས། ཁོ་ནི་ཡིད་ཐང་
ཆད་དེ་རང་གིས་རང་ལ་ཨཱ་ལཱ་ཚད་བཙུགས། ད་ནི་ཉ་ཐེབས་མིན་ཇི་ལྟར་ཡང་ཉ་
རྒྱ་ཐེངས་འདི་རང་ལས་མི་འགྲེམས། ཞེས་ཆིག་ལབ་བརྒྱབ་རྗེས་ཁོང་ཁྲོ་དང་བཅས་
ཤེད་ཤུགས་ཡོད་ཐང་གིས་ཉ་རྒྱ་བཀྲམ་པ་ན། གོང་བའི་ཐོག་བཙེམས་པའི་གསེར་
ཊམ་བླུགས་པའི་ཁུག་མ་ཆུ་ལ་ལྷུངས་ནས་ཆུས་ཁུར། ཁོས་དེ་མར་ཉ་རྒྱ་བསྐྱུར་ཞིང་
གོས་རྣམས་ཕུད་དེ་ཆུ་ནང་དུ་མཆོང་ནས་གསེར་ཊམ་རྣམས་འདོན་པར་སོང་ཡང་མ་
རྙེད། ཁོ་ནི་ཆུ་ནང་དུ་དིམ་ཆུ་རྒྱག་ཐེངས་བརྒྱ་སྐོར་བྱས་མཐར་ལུས་ཡོངས་སུ་ངལ་
422

ཉ་པ་དང་ཧཱ་ལི་ཧྥའི་གཏམ་རྒྱུད།
བས་ཧྲ་མ་ཚུགས་པར་གྱུར་ན་ཡང་གསེར་ཊམ་བླུགས་པའི་ཁུག་མ་ནི་མ་རྙེད། ཉ་
པ་རེ་བ་ཡོངས་སུ་ཟད་དེ་ཆུ་ནང་ལས་ཐོན་པའི་ཚེ། སྐམ་སའི་ཐོག་ཉ་རྒྱ་དང་། ཉ་
གཟེབ། འཁར་བ་གསུམ་དེ་གར་ཡོད་པ་ལས་རྐང་གོས་རྣམས་གར་སོང་ཆ་མེད་དུ་
གྱུར། ཉ་པ་དེས་དབུགས་རིང་སྦྱིན་བཞིན་རྔ་མོང་ལག་ཏུ་མ་ཐོབ་ན། མི་ཡི་འདོད་
པ་ཁེངས་མི་གྱུར་ཞེས་པའི་གཏམ་དཔེ་དེ་ནི་མི་རྣམས་མགོ་སྐོར་བའི་རྫུན་གཏམ་
རང་ཡིན་ནོ། ཞེས་བརྗོད་མཚམས་ངོ་ཚ་སྒྲིབ་བྱེད་དུ་ཉ་རྒྱ་དེ་ལུས་ཐོག་ཏུ་དཀྲིས་པ་
ན། ཁྱུ་ལས་ཡར་བའི་རྔ་མོང་བཞིན་འགྲོ་བའི་ལམ་མ་རྙེད་པ་ལྟར་དུ་གྱུར། སྐབས་
དེར་ཁོ་ནི་སུར་མན་གྱི་ཤེལ་བུམ་ནང་ཡུན་རིང་དམ་ལ་བཏགས་པ་ལས་ཤོར་བའི་
འདྲེ་སྲིན་ལས་ཀྱང་དངོས་ངན་པར་སྣང་།
ཉ་པ་དང་ཧ་ལི་ཧྥ་ཧ་རུ་ནཱ་ལ་ཧྲེ་དྷ།
ཧ་ལི་ཧྥ་ཧ་རུ་ནཱ་ལ་ཧྲེ་དྷར་མིང་ལ་ཨི་པན་ཀེར་ནུ་སུའུ་ཞེས་པའི་གྲོགས་པོ་རིན་
ཆེན་རྒྱན་ཆ་འཚོང་མཁན་ཞིག་ཡོད། སྦག་ཏཱའི་གྲོང་ནང་གི་མཐོ་འབྱོར་ལྡན་ཚོང་པ་
ནས། དམའ་བར་མི་ཁེ་སྒྲུབ་པ་ཡན་གྱིས་ཨི་པན་ཀེར་ནུ་སུའུ་ནི་ཧ་ལི་ཧྥའི་ཚོང་གི་
མགྲིན་ཚབ་པ་ཡིན་པས། ཆེ་བ་གནའ་རྫས་རིན་པོ་ཆེའི་རིགས་ནས་ཆུང་བ་བྲན་
གཡོག་ཉོ་ཚོང་གང་བྱེད་དགོས་ཀྱང་ཐམས་ཅད་ཁོ་བརྒྱུད་དེ་ཉོ་ཚོང་བྱེད་དགོས་པ་
ཀུན་ཤེས་ཡིན།
ཉིན་ཞིག་རིན་ཆེན་རྒྱན་ཆ་འཚོང་མཁན་ཨི་པན་ཀེར་ནུ་སུའུ་སྔར་རྒྱུན་ལྟར་
རང་གི་ཚོང་ཁང་ནང་ཚོང་གི་འདུ་འགོད་ལ་བཞོལ་བའི་སྐབས་སུ་བུད་མེད་མཛེས་
423

༄༅།།མཚན་ཞག་སྟོང་གི་གཏམ་རྒྱུད།
མ་ཡིད་དུ་འོང་བ་ཞིག་ཁྲིད་པའི་རྒད་པོ་ཞིག་དེར་སླེབས། གཞོན་ནུ་མ་དེ་ནི་
གཟུགས་མཛེས་ལང་ཚོ་མཛེས་པ་མ་ཟད། ཡོན་ཏན་ཆེ་ཞིང་ཕྱག་དང་ཞེ་ས་མཁས་
པ། ཡི་གེ་དང་རིས་མོ། མིག་མངས་དང་རོལ་མོ་སོགས་ལའང་ཤིན་ཏུ་མཁས། རིན་
ཆེན་རྒྱན་ཆ་འཚོང་མཁན་དེས་རྒད་པོར་གསེར་ཊམ་སྟོང་ཕྲག་ལྔ་སྤྲད་ནས་གཞོན་ནུ་
མ་དེ་ཉོས་རྗེས་སླར་ཡང་གསེར་ཊམ་སྟོང་གཅིག་གིས་མོ་ལ་རྒྱན་གོས་བཟང་པོ་ཉོས་
ཏེ་གཞོན་ནུ་མ་དེ་རྒྱལ་པོའི་ཕོ་བྲང་དུ་བསྐྱལ། ཧ་ལི་ཧྥས་མོ་ལ་ཤེས་བྱ་ཡོན་ཏན་སྣ་
ཚོགས་རྒྱུགས་ལེན་མཛད་པ་ན། གཞོན་ནུ་མ་དེ་ནི་གང་ལའང་ཐོགས་པ་མེད་པའི་
བུད་མེད་འགྲན་ཟླ་བྲལ་བ་ཞིག་ཡིན་པ་རྟོགས། གཞོན་ནུ་མ་དེའི་མིང་ལ་ཀུ་ཐུ་ཀུ་
ལུ་པད་ཟེར་ཞིང་། རྒྱལ་པོ་ནི་མོ་ལ་ཤིན་ཏུ་མཉེས་པར་གྱུར་ནས་རང་གི་བཙུན་མོར་
ལེན་རྒྱུའི་དགོངས་པ་ཤར།
ཕྱི་ཉིན་ཧ་ལི་ཧྥས་རིན་ཆེན་རྒྱན་ཆ་འཚོང་མཁན་ཚོང་པ་ཨི་པན་ཀེར་ནུ་སུའུ་
ཕོ་བྲང་དུ་བོས་ནས་ཁོ་ལ་གཞོན་ནུ་མ་ཀུ་ཐུ་ཀུ་ལུ་པད་ཀྱི་རིན་དུ་གསེར་ཊམ་ཁྲི་ཕྲག་
གཅིག་བྱིན། དུས་དེ་ནས་བཟུང་ཧ་ལི་ཧྥས་ཙུ་པི་ཡུ་ཏན་སོགས་བཙུན་མོ་གཞན་
རྣམས་ལ་མིག་ལྟ་མེད་པར་ཀུ་ཐུ་ཀུ་ལུ་པད་དང་སྐད་ཅིག་ཙམ་ཡང་མི་བྲལ་བར་
བརྩེ་དགས་དུས་བདའ་བར་བྱསས། དུས་ཡུན་ཟླ་གཅིག་རིང་རེས་གཟའ་པ་སངས་ཉིན་
ཕྱག་ཁང་དུ་ཕྱག་འཚལ་ལ་ཁྱུག་ཙམ་ཕེབས་པ་ལས་དེ་མིན་ཉིན་ལྟར་བཙུན་མོའི་ཕོ་
བྲང་དུ་ཀུ་ཐུ་ཀུ་ལུ་པད་དང་བྲལ་མེད་རྟག་བཞུགས་ཀྱིས་དགའ་མགུར་སྤྱོད་པ་ཁོ་
ནའི་དབང་དུ་སོང་ནས་རྒྱལ་བློན་མདུན་གྲོས་ཀྱི་བྱ་བ་ཡང་བཅམ་བཞག་མཛད་པ་
ན། ཞི་དྲག་བློན་པོའི་ཚོགས་རྣམས་བློ་འཚབ་ཤིན་ཏུ་ཆེན་པོ་བྱུང་ཡང་རྒྱལ་པོའི་སྙན་
དུ་མི་འགྲོ་བས། ཚང་མས་གང་དགའ་ཇི་ལེགས་སྲིད་བློན་ཀྲང་ཨར་ཧྥན་ལ་འདྲི་བར་
བྱེད། སྲིད་བློན་གྱིས་ངང་སྒུག་བྱས་ཏེ་རེས་གཟའ་པ་སངས་ཉིན་ཧ་ལི་ཧྥ་ཕྱག་ཁང་
424

ཉ་པ་དང་ཧཱ་ལི་ཧྥའི་གཏམ་རྒྱུད།
དུ་ཕྱག་འཚལ་ལ་ཕེབས་པའི་སྐབས་དང་བསྟུན་ནས་ཁྱེད་ཉིན་ལྟར་བུད་མེད་ལ་དབུ་
འཁོར་ནས་རྒྱལ་སྲིད་ཀྱི་བྱ་བ་འཕྱུགས་འགྲོ་ན། འདི་ལྟར་ཅི་ནས་ཀྱང་མི་རུང་བའི་
གནས་ལུགས་རྒྱུ་མཚན་དྲང་པོར་གསོལ།
རྒྱལ་པོ་ན་རེ། ཀྲང་ཨར་ཧྥན། ཁྱོད་གོ་བར་གྱིས་ཤིག ཨཱ་ལཱ་ཚད་བཙུགས། ཁོ་
བོ་ནི་འདི་ལྟར་བྱེད་བསམ་པ་མེད་ཀྱང་བདག་ཡིད་གཞོན་ནུ་མ་དེ་ལ་ཤིན་ཏུ་ཆགས་
པའི་དབང་གིས་རང་དབང་བྲལ་བ་ལྟ་བུ་འདུག་ན་ཇི་ལྟར་བྱེད།
ཀྲང་ཨར་ཧྥན་ན་རེ། ཀྱེ། རྒྱལ་པོ་ཆེན་པོ་མཁྱེན། གཞོན་ནུ་མ་ཀུ་ཐུ་ཀུ་ལུ་པད་
ད་ཆ་རྒྱལ་པོའི་བྲན་དུ་གྱུར་ཟིན་ན་ཅི་མཛད་ཁྱེད་ཀྱི་ཕྱག་ཏུ་ཡོད། འཇིག་རྟེན་སྲོལ་
ལུགས་ལྟར་ན། རང་ལག་ཏུ་ཡོད་པའི་དངོས་པོ་ཅི་འདྲ་ཞིག་ཡིན་ཡང་དུས་ཡུན་རིང་
པོ་སོང་ན་ནམ་ཞིག་ཞེན་ལོག་པའི་དུས་ཡོད། གནའ་བོའི་དུས་ནས་རྒྱལ་བློན་མི་དྲག་
རྣམས་རི་དྭགས་རྔོན་དུ་འགྲོ་རྒྱུ་དེ་ནི་ཆེ་རློམ་སྤྲོ་གསེང་གི་ཐབས་བཟང་པོ་ཞིག་ཡིན་
ན། རྒྱལ་པོ་ཁྱེད་ཀྱང་རྔོན་རྒྱག་དང་སྦྲགས་ཕྱི་རོལ་དུ་ལྗོངས་རྒྱུར་ཕེབས་ཚེ་ཐུགས་
གཡེངས་ནས་ངེས་མེད་གཞོན་ནུ་མ་དེ་རིམ་གྱིས་བརྗེད་སྲིད་པ་ཡོང་ཞེས་བརྗོད།
རྒྱལ་པོ་ན་རེ། ཀྲང་ཨར་ཧྥན་ཁྱོད་ཀྱིས་བཤད་པ་བདེན། ང་ཅག་རྣམས་འཕྲལ་
དུ་རྔོན་རྒྱག་པར་འགྲོ་དགོས།
ཧ་ལི་ཧྥ་ཕྱག་འཚལ་ཟིན་པ་དང་ཀྲང་ཨར་ཧྥན་རྒྱལ་བློན་གཉིས་རྔོན་རྒྱག་ཏུ་
ཐོན། རྒྱལ་བློན་གཉིས་མི་རེས་རྟ་རེ་བཞོན་ནས་སྐུ་སྲུང་བའི་དཔུང་གིས་མདུན་
བདར་ཏེ་རི་གསེབ་ཏུ་བསྐྱོད། དེ་ཉིན་གནམ་གཤིས་ཚད་པ་ཆེ་ཞིང་ཉི་མ་མེ་ལྟར་ཚ་
བས་ཐམས་ཅད་སྐོམ་ཚད་ཤིན་ཏུ་ཆེ་བ་བྱུང༌། ཧ་ལི་ཧྥས་བདག་ནི་ཁ་ཤིན་ཏུ་སྐོམ་
ཞེས་བརྗོད་པ་དང་ཆབས་ཅིག་ཏུ་རྒྱང་ཕྱོགས་རི་བོའི་ཐོག་ཏུ་མི་ཡི་གྲིབ་གཟུགས་ཤིག་
ཐོན་བྱུང་བ་ན་ཁོང་གིས། ཀྲང་ཨར་ཧྥན། ཁྱོད་ལྟོས་དང༌། ཕར་ཕྱོགས་ཀྱི་རི་སྟེང་
425

༄༅།།མཚན་ཞག་སྟོང་གི་གཏམ་རྒྱུད།
དུ་མི་ཡི་གྲིབ་གཟུགས་ཞིག་འདུག་པ་ཁྱོད་ཀྱིས་རིག་གམ་ཞེས་བརྗོད།
ཀྲང་ཨར་ཧྥན་ན་རེ། རྒྱལ་པོ་ཆེན་པོ་མཁྱེན། བདག་གིས་རིག་ལགས། དེ་ནི་
སྐྱེད་ཚལ་སྲུང་མི་ཡིན་ནམ། ཡང་ན་ནགས་སྲུང་མི་ཡིན། གང་ལྟར་ས་དེར་འཐུང་
ཆུ་ཡོད་སྲིད་པས། ང་ཅག་རྣམས་དེར་ཆུ་སློང་བར་བྱོན་ནོ། །
ཧ་ལི་ཧྥས། བདག་གི་བཞོན་པ་མགྱོགས་པས་ཁྱོད་ཅག་དཔུང་དང་བཅས་པ་
འདི་གར་བསྒུགས་ནས་སྡོད། བདག་གིས་ཆུ་སློང་བར་འགྲོ་ཞེས་གསུངས།
ཧ་ལི་ཧྥས་བཞོན་པ་ལྕག་གིས་བསྐུལ་ཏེ་བྱ་འཕུར་བ་ལྟར་རི་སྟེང་དུ་བསྐྱོད་པ་
ན། དེ་གར་ཉ་པ་ཧ་རི་ཕླ་བསྡད་ཡོད་པ་ལས་སྔར་གྱི་མི་ཡི་གྲིབ་གཟུགས་དེ་གར་སོང་
ཆ་མེད་དུ་གྱུར། ཞིབ་པར་ལྟ་བའི་ཚེ་ཉ་པ་དེ་ལུས་གཅེར་བུར་ཉ་རྒྱ་དཀྲིས་ཤིང་།
མིག་གཉིས་མེ་ལྟར་དམར་བ།། མགོ་སྤུ་འཛིངས་ཤིང་ངོ་གདོང་བཙོག་པ། མདོག་
ཡོངས་སུ་ཤོར་ནས་མི་མིན་འདྲེ་མིན་གྱི་ལུས་ཡ་མ་གཟུགས་ཤིན་ཏུ་ཡ་ང་བའི་གནས་
སུ་ཡོད་པ་ན། ཧ་ལི་ཧྥས་ཁོ་ལ་འཚམས་འདྲི་དང་སྦྲགས། བགྲེས་སོང་ཁྱོད་ལ་ཆུ་
སྟེར་རྒྱུ་ཨེ་ཡོད་ཅེས་དྲིས། ཉ་པ་སྤྲོ་ལངས་ནས་ཁྱོད་ལོང་བ་ཡིན་ནམ། རི་བོ་འདིའི་
རྒྱབ་ཏུ་ཆུ་བོ་དྷིག་ལི་སི་ཡོད་པ་ཁྱོད་ཀྱིས་མི་ཤེས་སམ་ཞེས་བསྡིགས། ཧ་ལི་ཧྥས་རི་
རྒྱབ་ཏུ་ཆུ་བོ་དྷིག་ལི་སིའི་འགྲམ་དུ་སོང་ནས་བཞོན་པར་ཆུ་བླུད་པ་དང་རང་ཉིད་
ཀྱང་ཆུ་བཏུངས་རྗེས་མྱུར་བར་རི་སྟེང་དུ་བསྐྱོད་ནས་ཉ་པར་ཁྱོད་འདིར་ཅི་བྱེད་པ་
ཡིན་ནམ་ཞེས་དྲིས།
ཉ་པ་ན་རེ། ཁྱོད་ཀྱི་དྲི་བ་འདི་ནི་ཆུ་སློང་བ་ལས་ཀྱང་ཡ་མཚན་ཆེ། བདག་གི་
ཕྲག་པར་ལྟོ་གོས་འཚོལ་བའི་ཉ་རྒྱ་གཟར་བ་ཁྱོད་ཀྱིས་མི་མཐོང་ངམ།
ཧ་རི་ཕཱ་ན་རེ། ཁྱེད་ཉ་འཛིན་མཁན་ཡིན་ནམ།
ཉ་པ་ན་རེ། དེ་རང་ཡིན།
426

ཉ་པ་དང་ཧཱ་ལི་ཧྥའི་གཏམ་རྒྱུད།
ཧ་ལི་ཧྥ་ན་རེ། དེ་ལྟར་ལགས་ན། ཁྱོད་ཀྱིས་ལྭ་བ་དང༌། སྐ་རགས།གྱོན་པ་
སོགས་གང་ན་ཡོད་དམ་ཞེས་དྲིས།
ཧ་ལི་ཧྥའི་གཏམ་དེ་ཐོས་པ་དང་ཉ་པའི་ཡིད་ལ་ཁོ་པའི་གྱོན་ཆས་ཁྱེར་མཁན་
མི་དེ་རང་ཡིན་པར་སྙམ་ནས་དེ་མར་ཧ་ལི་ཧྥའི་མདུན་དུ་མཆོང་སྟེ་རྟ་ཁ་བཟུང་ནས་
སྐྱེ་བོ་གདུག་པ་ཅན་ཁྱོད། བདག་གི་གྱོན་ཆས་གང་དུ་ཡོད་པ་ཚུར་སྤྲོད་ཤོག་ཅེས་
བརྗོད། ཧ་ལི་ཧྥས།ཨཱ་ལཱ་ཚད་བཙུགས། ཁྱོད་ཀྱི་གྱོན་ཆས་གང་དུ་ཡོད་པ་བདག་
གིས་མི་ཤེས་ཞེས་བརྗོད།
ཉ་པ་དེས་ཧ་ལི་ཧྥའི་ངོ་ལ་བལྟས་ནས་ཁྱོད་དུང་པ་ཡིན་ནམ་ཡང་ན་གཞས་
པ་ཡིན། ཁྱོད་ང་ཡི་གྱོན་ཆས་རྣམས་ཚུར་སྤྲོད་ཤོག མ་སྤྲད་ན་བདག་གིས་འཁར་
བརྒྱབ་ནས་ཁྱོད་རྡུང་རྒྱུ་ཡིན་ཞེས་བརྗོད།
ཧ་ལི་ཧྥའི་ཡིད་ལ་ཉ་པ་འདི་ཡི་ལུས་སྟོབས་ལ་བལྟས་ན་ཁོས་བདག་ལ་འཁར་
བ་བརྒྱབ་ཚེ་བཟོད་མི་ཐུབ་སྙམ་ནས་དེ་མར་རང་གི་ལུས་ལ་གྱོན་པའི་མེ་ཏོག་ཕར་
ཆིན་ལྡན་པའི་གོས་བེར་ཕུད་དེ་ཉ་པར་བྱིན་ནས་སྨྲས་པར། འདི་ནི་བགྲེས་སོང་ཁྱེད་
ཀྱི་གྱོན་པའི་ཚབ་གྱིས་ཞེས་བརྗོད།
ཉ་པས་གོས་བེར་བླངས་ཏེ་ཞིབ་པར་བལྟས་རྗེས་བདག་གི་གྱོན་པ་ནི་མེ་ཏོག་
ཕན་ཆིན་བརྒྱབ་པའི་གོས་བེར་འདི་ལས་བཅུ་ལྡབ་ཀྱིས་གནས་གོང་ཆེ་བ་ཡོད་
ཅེས་བརྗོད།
ཧ་རི་ཕཱ་ན་རེ། ཁྱོད་སྔོན་ལ་བདག་གི་ལྭ་བ་འདི་གྱོན། ཁྱོད་ཀྱི་གྱོན་པ་དེ་ཡུད་
ཙམ་སོང་རྗེས་བདག་གིས་ཁྱོད་ལ་སྤྲོད་ཅེས་བརྗོད།
ཉ་པས་ཧ་ལི་ཧྥའི་གོས་བེར་ལུས་ལ་གྱོན་པའི་ཚེ་རིང་སོང་བ་ན། ཁོས་བག་
ཚ་མེད་པར་ཉ་གཟེབ་ཀྱི་འཇུ་ལུང་དུ་བསྐོན་པའི་གྲི་གུས་གོས་བེར་གྱི་གསུམ་གཅིག་
427

༄༅།།མཚན་ཞག་སྟོང་གི་གཏམ་རྒྱུད།
བཏུབ་ནས་གྱོན་པས་པུས་མཚམས་སུ་སླེབས་ཤིང་། ཆ་ཚད་ལུས་ལ་རན་པ་ཞིག་
བྱུང་བ་ན་ད་གཟོད་བློ་ཚིམ། དེ་ནས་ཁོས་ཧ་ལི་ཧྥ་ལ་སྨྲས་པར། དུང་པ་ཁྱོད་ལ་
དགེ་རྒན་གྱིས་ཟླ་རེར་གླ་ཡོན་ཇི་ཙམ་སྤྲོད་ཅེས་དྲིས།
ཧ་ལི་ཧྥས། ཟླ་རེར་གསེར་ཊམ་བཅུ་རེ་སྤྲོད་པ་ཡིན་ཞེས་བརྗོད།
ཉ་པ་ན་རེ། ཨ་ཙི། ཁྱོད་ཡ་ང་བ་ཨང༌། བདག་ནི་ཁྱོད་ལ་སྙིང་རེ་རྗེ། གསེར་
ཊམ་བཅུ་ཕྲག་གཅིག་ནི་བདག་གི་ཉིན་གཅིག་གི་ཡོང་འབབ་ཡིན། ཁྱོད་བདག་གི་
གཡོག་བྱེད་འདོད་པ་ཡིན་ནམ། འདོད་ན་བདག་གི་ཁྱོད་ལ་ཉ་འཛིན་པའི་ལས་སློབ་
ལ། ཁྱོད་ལ་ཉིན་རེ་ཁེ་སྤོགས་གསེར་ཊམ་ལྔ་རེ་རག་པ་བྱེད། གལ་ཏེ་ཁྱོད་ཀྱི་དགེ་
རྒན་གྱིས་བརྙས་བསྐོ་བྱས་ཚེ་བདག་གི་འཁར་བ་འདིས་ཁྱོད་ལ་སྲུང་སྐྱོབ་བྱེད་
ཅེས་བརྗོད།
ཧ་ལི་ཧྥ་ན་རེ། བདག་ནི་ཤིན་ཏུ་འདོད་དོ།
ཉ་པ་ན་རེ། དེ་ལྟར་ཡིན་ན་ཁྱོད་ཀྱི་བཞོན་དྲེལ་དེ་འདིར་བཏགས་ནས་ང་ཅག་
གི་ཉ་འདྲེན་པའི་ཁལ་མ་བྱེད། བདག་གིས་ཁྱོད་ལ་ཉ་འཛིན་སྟངས་སློབ་ཅེས་བརྗོད།
ཧ་ལི་ཧྥས་བཞོན་པ་ལས་བབས་རྗེས་དྲེའུ་དེ་གར་བཏགས་ནས་ཉ་པ་དང་
མཉམ་དུ་གཙང་པོར་ཉ་འཛིན་པར་བསྐྱོད། ཉ་པ་ན་རེ། ཝ་ཡེ་དུང་པ། ཁྱོད་ཉོན་
ཅིག ལག་གིས་ཉ་རྒྱ་འདི་ལྟར་འཛིན་དགོས་པ་དང་། ལག་པུང་ཐོག་འདི་ལྟར་
འཇོག་དགོས། དེ་ནས་ཆུ་ནང་དུ་ཉ་རྒྱ་འདི་ལྟར་འགྲེམས་དགོས་ཞེས་ཉ་འཛིན་
སྟངས་བསླབས།
ཧ་ལི་ཧྥས་ཉ་པའི་ངག་བཞིན་བློ་སྟོབས་བསྐྱེད་དེ་ཉ་རྒྱ་ཆུ་ནང་དུ་བཀྲམ། ཡུད་
ཙམ་སོང་ནས་ཉ་རྒྱ་བསྡུ་བའི་ཚེ་འཐེན་མི་ཐུབ་པས། ཉ་པ་སོང་ནས་བསྡུ་རོགས་
བྱས་ཀྱང་མ་ཐུབ་པར་བརྟེན། ཉ་པ་སྤྲོ་ལངས་ནས་དུང་པ་གདུག་པ་ཅན་ཁྱོད་ཉོན་
428

ཉ་པ་དང་ཧཱ་ལི་ཧྥའི་གཏམ་རྒྱུད།
ཅིག སྔོན་དུ་ཁྱོད་ཀྱིས་གོས་བེར་བདག་གི་གོས་ཀྱི་སྐྱིན་ཚབ་ཏུ་སྤྲད་ན། ད་ཆ་ཁྱོད་
ཀྱི་བཞོན་དྲེལ་དེ་ཡང་བདག་གི་ཉ་རྒྱའི་སྐྱིན་ཚབ་ཏུ་ལེན་རྒྱུ་དང་། གལ་ཏེ་བདག་
གི་ཉ་རྒྱ་འདི་རལ་རྡོལ་བྱུང་ན་ཁྱོད་གསོད་རྒྱུ་ཡིན་ཞེས་བསྡིགས།
ཧ་ལི་ཧྥས་ངེད་གཉིས་མཉམ་དུ་འཐེན་དགོས་ཞེས་བརྗོད།
ཉ་པ་དེས་ཧ་ལི་ཧྥའི་བསམ་གྲོས་བཞིན་ཁོང་གཉིས་ཀས་ཤེད་ཤུགས་ཡོད་ཐང་
སྤྱད་དེ་འཐེན་པས་ཉ་རྒྱ་བསྡུ་ཐུབ་པ་བྱུང༌། ཉ་རྒྱའི་ནང་ཉ་རིགས་འདྲ་མིན་སྣ་
ཚོགས་ཤིན་ཏུ་མང་པོ་ཐེབས་ཡོད་པས། ཉ་པ་དེ་ཡིད་རབ་ཏུ་མགུ་ནས་སྨྲས་པར།
དུང་པ་ཁྱོད་མི་སྤྱོད་ངན་ན་ཡང་ཉ་འཛིན་སྟངས་ལེགས་པར་སྦྱངས་ན་སླད་ཚོང་
པ་འབྱོར་ལྡན་ཞིག་ཡོང་ངེས་རེད།
ད་ནི་ཉ་འདི་རྣམས་གྲོང་ཁྱེར་ནང་ཚོང་དུ་འགྲོ་དགོས་ན། བདག་གིས་འདིར་
ཉ་རྣམས་སྲུང་ནས་སྡོད། ཁྱོད་དྲེའུ་བཞོན་ཏེ་ཁྲོམ་ཐོག་ཏུ་གཟེབ་སྣོད་ཆེ་བ་གཉིས་
ལེན་དུ་སོང༌། ངེད་གཉིས་ཉ་འདི་དག་དྲེའུར་བཀལ་ནས་གྲོང་ཁྱེར་ནང་ཚོང་བར་
འགྲོ་དགོས། ཉ་འདེགས་བྱེད་རྒྱ་མ་ལ་སོགས་པའི་དགོས་ཆ་རྣམས་བདག་ལ་ཡོད།
ཉ་འདི་དག་ལ་གསེར་ཊམ་བཅུ་ཕྲག་གཉིས་ཙམ་ཁུག་པ་ཡིན། ཁྱོད་གཟེབ་སྣོད་
བླངས་ནས་འགོར་འགྱངས་མེད་པར་འཕྲལ་དུ་ལོག་ཤོག་ཅེས་བརྗོད།
ཧ་ལི་ཧྥས་དེ་བཞིན་དུ་ཞུའོ། ། ཞེས་བརྗོད་རྗེས་དགའ་སྤྲོའི་ངང་དྲེའུ་བཞོན་
ནས་བསྐྱོད། ལམ་བར་དུ་ཉ་པ་དང་ཕྲད་པའི་ཚུལ་དེ་དག་ལ་བསམ་བློ་གཏོང་
བཞིན་དགོད་ཆེན་པོ་ཤོར། ཧ་ལི་ཧྥས་གང་ཙམ་བསྐྱོད་པ་ན་ཀྲང་ཨར་ཧྥན་སྒུག་
སྡོད་པའི་ས་དེར་འབྱོར། རྒྱལ་པོ་མཇལ་བ་དང་ཀྲང་ཨར་ཧྥན་གྱིས། ཀྱེ། ང་ཅག་མུ་
སི་ལིམ་གྱི་མགོན་པོ་མཁྱེན། ཁྱེད་སྐྱེམས་ཆུ་བཞེས་སར་ཡིད་འོང་སྐྱེད་ཚལ་ཡོད་ངེས་
པས། ཁྱེད་གཅིག་པུ་སྐྱེད་ཚལ་དུ་སྤྲོ་གཟིགས་ལ་ཕེབས་པ་འདྲ་ཞེས་བརྗོད།
429

༄༅།།མཚན་ཞག་སྟོང་གི་གཏམ་རྒྱུད།
ཀྲང་ཨར་ཧྥན་གྱི་གཏམ་དེ་ཐོས་པ་དང་ཧ་ལི་ཧྥ་བཞད་གད་ཆེན་པོ་ཤོར།
སྐབས་དེར་སྐུ་སྲུང་པ་རྣམས་ཀྱིས་རྒྱལ་པོར་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་
ནས་རྒྱལ་པོ་ཆེན་པོ་སྐུ་ཚེ་ཁྲི་ཕྲག་བརྟན་པ་ཤོག་ཅེས་སྨོན་པ་བྱས་རྗེས། རྒྱལ་པོ་
སྐྱེམས་ཆུ་གསོལ་བར་ཡུན་རིང་བཞུགས་པ་སྐུ་དོན་ཅི་ཞིག་བྱུང་བ་ཡིན་ནམ་
ཞེས་དྲིས།
ཧ་ལི་ཧྥ་ན་རེ། ཁྱོད་ཅག་གིས་བཤད་པ་བཞིན་བདག་ལ་བྱ་བ་ཡ་མཚན་ཅན་
་པོར་
ཞིག་ཕྲད་བྱུང་ཞེས་གསུངས་ནས་ཉ་པ་ཧ་རི་ཕཱ་ཕྲད་ལུགས་དང༌། ཁོས་རྒྱལ་ངོ
གྱོན་པ་རྐུན་ཁག་བཙུགས་ལུགས། དེ་ནས་རྒྱལ་པོས་རང་གི་གོས་བེར་སྐྱིན་ཚབ་ཏུ་
བྱིན་ཚུལ། ཉ་པས་གོས་བེར་གྲི་གུས་བཏུབས་ཚུལ་སོགས་འཁོར་ཚོགས་རྣམས་ལ་ཇི་
བཞིན་དུ་བརྗོད།
ཀྲང་ཨར་ཧྥན་ན་རེ། ང་ཅག་མུ་སི་ལིམ་གྱི་མགོན་པོ་མཁྱེན། ཨཱ་ལཱ་ཚད་
བཙུགས། བདག་ནི་ཁྱེད་ཀྱི་སྐུ་བེར་ལ་སྔར་ནས་འདོད་ན། ད་ནི་ཁོ་བོས་ཉ་པའི་
ལག་ནས་བླུས་ཏེ་གྱོན་ན་འགྲིག་གམ་ཞེས་ཧ་ལི་ཧྥར་དགོངས་སྐོར་ཞུས།
ཧ་ལི་ཧྥ་ན་རེ། བདག་གི་གོས་བེར་དེ་ཉ་པས་གསུམ་གཅིག་བཏུབས་ནས་
དབྱུགས་སོང་བས། ཁྱོད་གྱོན་ལོ་བ་མ་ཡིན། བདག་ནི་ཉ་བཟུང་ནས་ལུས་ཀྱང་ངལ།
བདག་གིས་ཉ་ཤིན་ཏུ་མང་པོ་བཟུང་ཡོད་པ་ཆུ་ཁར་བདག་གི་དགེ་རྒན་ཧ་རི་ཕླས་
སྲུང་ནས་ཡོད། ཁོ་ནི་བདག་གི་གཟེབ་སྣོད་བསྒུགས་ནས་ཡོད་པས། ངེད་གཉིས་
གྲོང་ཁྱེར་དུ་ཉ་ཚོང་བར་བསྐྱོད་དེ་ཁེ་སྤོགས་བགོ་བསམ་པ་ཡིན།
ཀྲང་ཨར་ཧྥན་ན་རེ། མགོན་པོ་མཁྱེན། ཁོ་བོས་ཁྱེད་གཉིས་ཀྱི་ཉ་ཉོ་མི་འཚོལ་
བར་འགྲོ།
ཧ་ལི་ཧྥ་ན་རེ། ང་ཅག་གི་སྲུང་དམག་ཁྲོད་དུ་བདག་ལ་ཉ་འཛིན་སྟངས་སློབ་
430

ཉ་པ་དང་ཧཱ་ལི་ཧྥའི་གཏམ་རྒྱུད།
མཁན་ཉ་པ་དེའི་ས་ནས་ཉ་རེ་ཁུར་ཡོང་མཁན་བྱུང་ཚེ་མི་རེར་བྱ་དགའ་གསེར་ཊམ་
རེ་སྟེར་ཞེས་བརྗོད།
ཀྲང་ཨར་ཧྥན་གྱིས་དེ་མར་སྲུང་དམག་གི་ཁྲོད་དུ་སོང་ནས་ཁྱོད་ཅག་ཆུ་ཁར་
ཉ་ཉོ་བར་སོང་ཞིག་ཅེས་ཧ་ལི་ཧྥའི་བཀའ་ཕེབས་བརྒྱུད་བསྒྲགས་བྱས་པ་ན། དཔོན་
དམག་རྣམས་སྡེབ་གཅིག་ཏུ་ཆུ་ཁར་རྒྱུག ཉ་པ་ཧ་རི་ཕཱ་ནི་གཙང་པོའི་ཁར་གཟེབ་
སྣོད་ལེན་དུ་སོང་བའི་ཟླ་གྲོགས་བསྒུགས་ནས་སྡོད་པའི་ཚེ། གློ་བུར་དུ་ཕར་ཕྱོགས་
ནས་རྟ་དཔུང་མང་པོ་རྒྱུག་བྱུང་བ་དེ་དག་གིས་ཇག་པ་ཤོར་བ་བཞིན་ཉ་རྣམས་ཧབ་
ཐོབ་བརྒྱབ་ནས་ཕན་ཚུན་འཁྲུག་རྩོད་ཀྱང་བྱེད་ལ་ཉེ་བའི་ཟིང་ཆེན་ལང་བ་ན། ཉ་
པ་དེས་ཉ་འདི་རྣམས་ནི་སྟེང་ཕྱོགས་ལྷ་ཡུལ་གྱི་ཤོག་དྲུག་ཡིན་པར་ངེས་སོ། ། ཞེས་
བརྗོད་མུར་ལག་རེར་ཉ་རེ་བཟུང་སྟེ་ཆུ་ནང་དུ་མཆོང་པས་སྐེ་མཇིང་བར་ནུབ། ཁོས་
དཀོན་མཆོག་མཁྱེན་ནོ།། ཁྱེད་ཀྱི་བྲན་པོ་དུང་པ་དེ་བདག་གི་རོགས་ཟླ་ཡིན་པས།
ཁོ་མགྱོགས་ནས་མྱུར་དུ་འདིར་སླེབས་པ་ཤོག་ཅེས་ཤབ་ཤུབ་ཏུ་སྨོན་ལམ་བཏབ།
ཉ་པ་ཆུ་ནང་དུ་ཞུགས་ནས་སྨོན་ལམ་འདེབས་པའི་སྐབས་སུ་གློ་བུར་དུ་དམག་
དཔོན་ཞིག་ཁོ་པའི་མདུན་དུ་སླེབས། དམག་དཔོན་དེ་གཞི་རྐང་དཔུང་ཚོགས་ཀྱི་
མདུན་རྐྱང་དུ་ཡོད་མོད། འོན་ཀྱང་ལམ་བར་དུ་ཁོ་པའི་བཞོན་པ་གཅིན་ཤོར་ནས་
མཇུག་ཏུ་ལུས་སོང་བར་བརྟེན། ཁོ་པ་ཆུ་ཁར་སླེབས་དུས་ཉ་རྡོག་གཅིག་ཀྱང་ལྷག་
མེད་པས། ཁོས་ཕར་ལྟ་ཚུར་ལྟ་བྱེད་སྐབས་ཉ་པའི་ལག་ཏུ་ཉ་རེ་བཟུང་སྟེ་ཆུ་ནང་
དུ་ཞུགས་ནས་ཡོད་པ་རིག
དམག་དཔོན་གྱིས་ཝ་ཡེ་ཉ་པ། ཁྱོད་མགྱོགས་པོ་ཡར་དོན་ཤོག
ཉ་པ་ན་རེ། ཁྱོད་ཅི་ཟེར་བ་ཡིན། གཏམ་མ་མང༌། ཁ་རོག་སྡོད།
དམག་དཔོན་ན་རེ། །ཁྱོད་ཀྱི་ཉ་དེ་བདག་ལ་ཚོང་ཤོག ཁོ་བོས་ཁྱོད་ལ་རིན་
431

༄༅།།མཚན་ཞག་སྟོང་གི་གཏམ་རྒྱུད།
མི་ཞན་པ་སྤྲོད།
ཉ་པ་ན་རེ། ཁྱོད་གླེན་པ་ཡིན་ནམ། བདག་གི་ཉ་མི་ཚོང༌།
དམག་དཔོན་དེ་སྤྲོ་ལངས་ནས་དབྱུག་པ་ཕྱར་ཏེ་ལག་འགྱོགས་བྱེད་རྩིས་ལ། ཉ་
པས་ད་ཡག་མ་སོང་སྙམ་སྟེ་སྨྲས་པར། ཁྱོད་ལག་འགྱོགས་བྱེད་མི་རུང་།
དེ་ལས་རྒྱུ་མཚན་གླེང་ན་དགའ་བ་ཡིན་ཞེས་བརྗོད་མཚམས་ལག་གི་ཉ་ཁོ་ལ་
དབྱུགས། དམག་དཔོན་གྱིས་ཉ་དེ་བསྒྲུགས་ནས་ལག་འབྱིད་ཀྱི་ཁུད་དུ་བསྒྲིལ་རྗེས་
ཨམ་ཕྲག་ནས་དངུལ་འདོན་པའི་ཚེ། དངུལ་ཁུག་ནང་དངུལ་སྐར་ལི་གཅིག་ཀྱང་མེད།
དམག་དཔོན་ན་རེ། ཉ་པ་ཁྱོད་སྤྲོ་མ་ལངས། བདག་གིས་དངུལ་ཁུར་མི་
འདུག་པས། ཕྱི་ཉིན་ཁྱོད་ཕོ་བྲང་དུ་ཡོང་ནས་སྒོ་སྲུང་ལ་བློན་སོན་དྷ་ལི་གར་ཡོད་
དྲིས་དང་བདག་རྙེད་ཐུབ་པ་ཡིན་ན།སྐབས་དེར་ཁོ་བོས་ཁྱོད་ལ་གནང་སྦྱིན་གྱ་ནོམ་
པ་སྟེར་ཞེས་བརྗོད།
ཉ་པས་དེ་རིང་ནི་བཀྲ་ཤིས་པའི་ཉིན་མོ་ཞིག་འདྲ། ད་ནང་ཞོགས་པ་ནས་བཀྲ་
ཤིས་པའི་བྱ་བ་ལན་བསྟུད་དུ་བྱུང་ཞེས་ཆིག་ལབ་རྒྱག་བཞིན་ཉ་རྒྱ་ཕྲག་པར་གཟར་
ནས་ཁྱིམ་དུ་བཞུད། ཁོ་ནི་ལུས་ལ་ཧ་ལི་ཧྥའི་དཔོན་ཆས་གྱོན་ནས་གྲོང་ཁྱེར་སྦག་
ཏཱའི་ནང་འབྱོར་བའི་ཚེ་མི་རྣམས་ཡ་མཚན་ཆེན་པོས་ཁོ་ལ་ལྟ་བར་བྱེད། ཁོ་པ་ཁྲོམ་
གཞུང་དུ་ཡོད་པའི་ཧ་ལི་ཧྥའི་ན་བཟའ་འཚེམ་མཁན་འཚེམ་བཟོ་བ་ཞིག་གི་ཚོང་ཁང་
འགྲམ་དུ་སླེབས་པའི་ཚེ་འཚེམ་བཟོ་བས་ཉ་པའི་ལུས་ལ་གསེར་སྲང་སྟོང་ཕྲག་རི་བའི་
དཔོན་ཆས་གྱོན་པ་མཐོང་བ་ན། ཡ་མཚན་ཆེན་པོ་བྱུང་ནས་ཧ་རི་ཧྥ། ཁྱོད་ལ་ལམ་
འགྲོ་ཆེན་པོ་འདི་འདྲ་ཇི་ལྟར་བྱུང་བ་ཡིན་ནམ་ཞེས་དྲིས།
ཉ་པ་ན་རེ། ཁྱོད་སྨྲ་བ་མ་མང༌། ཁ་རོག་སྡོད། གོས་འདི་བདག་གི་ཉ་འཛིན་
དགེ་ཕྲུག་ཅིག་གི་ལག་ནས་ཐོབ་པ་ཡིན། ཁོས་བདག་གི་གྱོན་པ་བརྐུས་སོང་བ་དེའི་
432

ཉ་པ་དང་ཧཱ་ལི་ཧྥའི་གཏམ་རྒྱུད།
སྐྱིན་ཚབ་ཏུ་སྤྲད་བྱུང་བས། བདག་གིས་ཁོ་ལ་ཡང་པར་བྱས་ནས་རྐུན་ལག་གཅོད་
འབྲེག་བྱས་མེད།
ཉ་པའི་གཏམ་དེ་ཐོས་པ་དང་འཚེམ་བཟོ་བའི་ཡིད་ལ་ཧ་ལི་ཧྥ་ཆུ་ཁར་ཕེབས་
དུས་ཉ་པ་ཕྲད་ནས་ཁོ་ལ་ཉ་འཛིན་རོགས་མཛད་དེ་ཀུ་རེ་སྤྱོད་ཀྱག་གནང་བ་དང་
སྦྲགས་གོས་བེར་གསོལ་རས་གནང་བར་སྙམ་ནས་དྲི་བ་གཞན་མ་བྱས་པར་རང་
གནས་སུ་བཞུད།
ཧ་ལི་ཧྥ་ཧཱ་ལུ་ནཱ་ལ་ཧྲེ་དྷ་ནི་ཀུ་ཐུ་ཀུ་ལུ་པད་ལ་དབུ་འཁོར་ཏེ་རྟག་ཏུ་རྣམ་
གཡེང་རྩེ་དགའ་ཁོ་ནས་དུས་བདའ་བར་བྱེད་པའི་དབང་དུ་མ་སོང་བར་ཐུགས་བློ་
ཁུག་སྟེ་རྒྱལ་སྲིད་ཀྱི་བྱ་བ་ཆོས་བཞིན་སྐྱོང་ཐུབ་པའི་ཆེད་དུ་གནས་སྐབས་རྔོན་རྒྱག་
ཏུ་ཕེབས། བཙུན་མོ་ཙུ་པི་ཡུ་ཏཱན་ནི་ཀུ་ཐུ་ཀུ་ལུ་པད་ཀྱི་སྙན་གྲགས་ཐོས་པ་དང༌།
ཧ་ལི་ཧྥ་ཡང་མོ་ལ་ཆགས་ནས་རང་ཉིད་ལ་མིག་ལྟ་མེད་པར་བཞག་པས་ཞེ་སྡང་
གིས་སྙིང་མྱོས་ཏེ་ཟས་བཅུད་ཉལ་གཉིད་བྲལ། མོས་ནམ་ཞིག་ཧ་ལི་ཧྥ་ཕྱོགས་ཕེབས་
ཀྱི་དུས་ཤིག་བསྒུགས་ནས་ཀུ་ཐུ་ཁུ་ལུ་པད་ལ་བཟོ་ལྟ་སྤྲོས་རྒྱུའི་ཇུས་ངན་བཏིངས།
ད་ལམ་ཧ་ལི་ཧྥ་རྔོན་རྒྱག་ཏུ་ཕེབས་པའི་གནས་ཚུལ་ཐོས་འཕྲལ་བཙུན་མོ་དེ་ནི་ཡིད་
དགའ་སྤྲོས་མྱོས་ཏེ་བྲན་འཁོར་རྣམས་ལ་ཕོ་བྲང་ཕྱི་ནང་ཀུན་ཏུ་བྱི་དོར་གཙང་སྦྲ་
དང་རྒྱན་སྤྲོས་ལེགས་པར་བྱེད་དུ་བཅུག་རྗེས་ཟས་སྣ་ཕུན་སུམ་ཚོགས་པ་གྲ་བསྒྲིགས་
ཐོག ད་དུང་ཏན་ཞིམ་དང་ཤིང་འབྲས། གཞན་ཡང་དཀར་ཡོལ་གྱི་སྡེར་མ་ཞིག་གི་
ནང་དུ་བྲོ་བཅུད་ལྷག་པར་བཟང་བའི་མངར་ཟས་བཅོས་ཐོག དེ་ནང་དུ་བཟི་སྨན་
དྲག་པོ་བཏབ། དེ་ལྟར་གྲ་སྒྲིག་ལེགས་པར་ཟིན་མཚམས་འཁོར་གཡོག་ཅིག་གཞོན་
ནུ་མ་ཀུ་ཐུ་ཀུ་ལུ་པད་གསོལ་སྟོན་ལ་གདན་འདྲེན་པར་བཏང་།
འཁོར་གཡོག་དེས་བཙུན་མོའི་ངག་བཀོད་བཞིན་གཞོན་ནུ་མ་ཀུ་ཐུ་ཀུ་ལུ་པད་
433

༄༅།།མཚན་ཞག་སྟོང་གི་གཏམ་རྒྱུད།
ཀྱི་འགྲམ་དུ་སོང་ནས་སྨྲས་པར། བཙུན་མོ་ཙུ་པི་ཡུ་ཏན་སྐུ་གཟུགས་མི་བདེ་བས་
གསོལ་སྨན་བཞེས་ཟིན་ཙམ་ཡིན། ཁོང་གིས་ཁྱེད་ཀྱི་གསུང་གཞས་གསན་འདོད་པས་
ཁྱེད་གདན་འདྲེན་པར་བཏང་བ་གནང་བྱུང་ཞེས་བརྗོད།
གཞོན་ནུ་མ་ཀུ་ཐུ་ཀུ་ལུ་པད་ཀྱིས་ཨཱ་ལཱ་ཐུགས་རྗེ་ཅན་དང་བཙུན་མོའི་བཀའ་
བཞིན་ཞུའོ། ། ཞེས་བརྗོད་པ་དང་ཆབས་ཅིག་ཏུ་སྟན་ལས་ལངས་ཏེ་རོལ་མོ་ཁུར་
ནས་འཁོར་གཡོག་དང་མཉམ་དུ་བཙུན་མོའི་དྲུང་དུ་བསྐྱོད། དེར་སླེབས་པ་དང་
མོས་ས་ཐོག་ཏུ་འོ་སྦྱོར་བའི་གུས་ཕྱག་ལན་འགའ་ཕུལ་རྗེས་ལངས་སྟབས་སུ་གུས་པ་
ཆེན་པོས་སྨྲས་པར། རིགས་རུས་མཐོ་ཞིང་ཡ་རབས་ཀྱི་དཔལ་དང་ལྡན་པ། ཨཱ་པཱ་
སིའི་བུ་ཚ། སྔོན་བྱོན་དམ་པའི་རིགས་རྒྱུད་སྐུ་ལ་ཉེ་ཞོ་མེད་པ། སྐུ་བསོད་དབང་ཐང་
ཆེ་བ། སྐུ་ཚེ་ཁྲི་ཕྲག་བརྟན་པར་སྨོན་ཞེས་བརྗོད།
བསྟོད་སྨོན་ཟིན་པ་དང་གཞོན་ནུ་མས་ཡ་རབས་ཚུལ་ལྡན་ངང་འབངས་མོ་
རྣམས་ཀྱི་ཁྲོད་དུ་ལངས་སྟབས་སུ་བསྡད་ནས་བཙུན་མོར་གཟབ་གཟེངས་ལྡན་པའི་
ཞབས་ཞུ་བྱེད་རྒྱུའི་གྲབས་བྱས། སྐབས་དེར་བཙུན་མོས་འགྱིང་ཉམས་ཆེན་པོས་མོ་
ལ་ལྟ་བའི་ཚེ། བཅོ་ལྔའི་ཟླ་ལ་འགྲན་བཟོད་པའི་གཞོན་ནུ་མའི་ངོ་གདོང་ཐོག་དབྱེས་
ཆེ་བའི་དཔྲལ་བ་མེ་ཏོག་ལྟར་མཛེས་པ། འཇམ་ཞིང་རེག་ན་བདེ་བའི་འགྲམ་དཀྱུས་
ཨཏཱལ་དཀར་པོའི་མདངས་ལ་འཁུ་བ། དཀྱུས་རིང་སྨིན་མ་མདའ་སྟན་གཞུ་ལྟར་
གུག་པ། མཆུ་སྒྲོས་དམར་ཞིང་སྣུམ་པ། ཕྲ་ཆུང་མིག་གཉིས་ཤེལ་ལྟར་དྭངས་ཤིང་།
སོ་ཕྲེང་གེ་སར་དགོད་པའི་འཛུམ་དང་ལྡན་པ། ཁྲི་གདུགས་ཉི་མའི་འོད་ཟེར་དང་
དེ་ཡི་དྲོད་ངད་ཀྱང་གཞོན་ནུ་མ་འདིའི་དཔྲལ་བ་ནས་ཐོན་པ་འདྲ་ལ། མཚན་གྱི་
མུན་པ་དེ་ཡང་མོའི་སྣག་སྣུམ་ལན་བུ་ལས་བྱུང་བ་འདྲ་བ། ལྟེ་བའི་དྲི་བཟང་པོ་དེ་
ཡང་མོ་ཡི་ལུས་ནས་ཐོན་པ་འདྲ་བ། སྣ་སྒོར་ཞིམ་པའི་མེ་ཏོག་གི་དྲི་བསུང་མངར་
434

ཉ་པ་དང་ཧཱ་ལི་ཧྥའི་གཏམ་རྒྱུད
མོ་དེ་ཡང་མོའི་དཔྲལ་བ་ལས་ཐོན་པ་འདྲ་བས། དེའི་མཛེས་སྡུག་ལ་བསམས་ན་
སེམས་མེད་ལྗོན་པའི་ཚོགས་ཀྱིས་ཀྱང་ཡིད་སྨོན་གྱི་མགོ་ལྕོགས་ལྡེམ་ལྡེམ་བྱེད་པ་ཡིན།
མདོར་ན་གཞོན་ནུ་མ་དེ་ནི་མུན་པའི་ཁྲོད་ཀྱི་ཟླ་བ་ལྟར་མཛེས་པའི་ཕུལ་དུ་ཕྱིན་པ་
ཞིག་ཡོད་པས་སྐྱེ་བོ་སུ་འདྲ་ཞིག་གིས་མཐོང་ཡང་ཡིད་སྨོན་གྱི་རྐན་སྒྲ་ཏོག་ཏོག་ཏུ་
སྒྲོག་པ་ཡིན། དེ་ཡང་སྙན་ངག་མཁན་པོས།
ཁྱེད་རང་ཁྲོ་བའི་དུས་སུ།།
མི་མགོ་ས་ལ་ལྷུང་འགྲོ།།
ཁྱེད་རང་དགའ་བའི་དུས་སུ།།
གཤིན་པོས་ཕྱི་ལྟས་སློག་གིས།།
བཙུན་མོས་སྲས་མོ་ཀུ་ཐུ་ཀུ་ལུ་པད་ལ་ཞིབ་ལྟ་བྱས་རྗེས་ཁྱེད་བྱོན་པ་ལེགས་
སོ།། ཁྱེད་འདིར་བཞུགས་ནས་ང་ཅག་རྣམས་ལ་སྙན་པའི་གླུ་ཞིག་གཏོང་དང་
ཞེས་གསུངས།
ཀུ་ཐུ་ཀུ་ལུ་པད་ཀྱིས་བཙུན་མོའི་བཀའ་བཞིན་ཞུའོ་ཞེས་བརྗོད་ནས་རྔ་ཆུང་
རྡུང་བཞིན་གླུ་བླངས། མོའི་གླུ་ནི་འགྱུར་ཁུག་བདེ་ཞིང་རྣ་བར་སྙན་པས་ནམ་
མཁའི་བྱ་ཡང་ཡིད་དབང་ཕྲོགས་ཏེ་འདབ་བྱའི་ཁྱུ་ཚོགས་བགྲང་གིས་མི་ལང་བ་
ས་ལ་བབས་ཏེ་མགྲིན་པ་གཟེངས་ནས་ཉན་པས་ས་གཞི་ཐམས་ཅད་ལང་ལོང་དུ་
འཁོལ། གཞོན་ནུ་མས་གླུ་འགའ་བླངས་རྗེས་རྔ་ཆུང་བཞག་ནས་ཕྲེད་གླིང་བཏང་སྟེ་
གླུ་འགའ་བླངས། དེ་ནས་ཡང་ཕང་འགྲོ་རྒྱུད་བདུན་པ་ཞིག་དྲིན་ཅན་མ་ཡི་ཕང་དུ་
བྱིས་པ་བཟུང་བ་བཞིན་ཕང་དུ་བླངས་ནས་རོལ་མོ་འཁྲོལ་བཞིན་གླུ་དབྱངས་ལན་ཉི་
ཤུ་རྩ་བཞིའི་བར་དུ་བླངས། དེར་ཡོད་མི་རྣམས་ནི་སྙན་འཇེབས་ཡིད་དབང་འཕྲོག་
པའི་གླུ་དབྱངས་རོལ་མོའི་དགའ་བདེས་ཡོངས་སུ་མྱོས། དེ་ནས་གཞོན་ནུ་མས་ཡར་
435

༄༅།།མཚན་ཞག་སྟོང་གི་གཏམ་རྒྱུད།
ལངས་ཏེ་མཛེས་པའི་གར་སྟབས་ལིང་ལིང་དུ་བསྒྱུར་ནས“ཁྲར་སེ་སེ”དང་“དྷ་ཁུ་
ཡཱ”ཟེར་བའི་ཞབས་བྲོ་བརྒྱབ། མོའི་ལུས་ཀྱི་ཉམས་འགྱུར་མཛེས་ཤིང་སྟངས་སྟབས་
བདེ་བ། གང་སར་མི་མཐུན་པའི་ཆ་ཙམ་མེད་པས་བཙུན་མོ་ཙུ་པི་ཡུ་ཏཱ་ནི་ལྟད་མོས་
མིག་འཕྲུལ་བར་བྱས་པ་ན། བཙུན་མོ་དེ་སེམས་ལ་གཡོ་འགུལ་ཐེབས་ནས་འདི་སྙམ་
དུ་བསམས་པར། རྒྱལ་པོས་གཞོན་ནུ་མ་དེར་འདི་ལྟར་གཅེས་པ་ནི་རྒྱུ་མཚན་དོན་
དང་ལྡན་པས་ན་བདག་གིས་ཁོང་ལ་ཞེ་སྡང་གི་བློ་འཆང་མི་རུང་སྙམ།
འཁྲབ་སྟོན་ཟིན་མཚམས་ཀུ་ཐུ་ཀུ་ལུ་པད་ཀྱིས་བཙུན་མོའི་མདུན་དུ་པུས་མོ་
བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་སྟན་ལ་བསྡད། བྲན་མོ་རྣམས་
ཀྱིས་ཟས་ཀྱི་སྟོན་མོ་བཤམས་ནས་བཙུན་མོ་དང་མཉམ་དུ་བཟའ་བཏུང་ལ་སྤྱད། དེ་
ནས་ཤིང་འབྲས་དང་མངར་ཟས་བསྒྲིགས། ཀུ་ཐུ་ཀུ་ལུ་པད་ཀྱིས་བཟི་སྨན་བཏབ་
པའི་མངར་ཟས་ཁམ་གང་བཟས་པ་ན་དེ་མར་རང་སར་དྲན་མེད་དུ་སོང་། བཙུན་
མོས་བྲན་མོ་རྣམས་ལ་མོ་གཟིམ་ཆུང་གཞན་ཞིག་ཏུ་བསྐྱལ་ནས་བཀའ་བསྒུགས་ཏེ་
སྡོད་དགོས་པའི་བཀོད་པ་བཏང༌།
བྲན་མོ་དེས། བཙུན་མོའི་བཀའ་བཞིན་ཞུའོ་ཞེས་བརྗོད་མཚམས་ཀུ་ཐུ་ཀུ་ལུ་
པད་བཏེགས་ནས་སོང་།
ཡང་བཙུན་མོས་བྲན་མོ་གཞན་ཞིག་ལ་ཁྱོད་སོང་ནས་སྒམ་ཞིག་ཁུར་ཤོག་ཅེས་
ངག་བཀོད་བྱས།
དེ་ནས་བཙུན་མོས་བྲན་མོ་གཞན་རྣམས་ལ་ཁྱོད་ཅག་གིས་བང་སོ་ཞིག་རྩིག་
དགོས་པའི་བཀོད་པ་བཏང་བ་དང་ཆབས་ཅིག་ཏུ་བྲན་མོ་རྣམས་ལ་ཀུ་ཐུ་ཀུ་ལུ་
པད་ཟས་ཀྱིས་འགགས་ནས་འདས་པའི་གནས་ཚུལ་འགྲེམས་དགོས་པ་ལས་གཞན་
གྱི་ཅ་ཅོ་མང་མི་རུང་བའི་ཁ་ཁྲིམས་བསྡམས། ཡང་རང་གིས་བློས་འཁེལ་བའི་འཁོལ་
436

ཉ་པ་དང་ཧཱ་ལི་ཧྥའི་གཏམ་རྒྱུད།
མོ་ནང་མ་ཞིག་ལ་ཀུ་ཐུ་ཀུ་ལུ་པད་འདས་དོན་སྐོར་ལ་གཏམ་འདྲ་མིན་ཤོད་མི་བྱུང་
རིགས་ཚང་མ་ཉམ་ཉེས་གཏོང་དགོས་པའི་ངག་བཀོད་བྱས།
བཙུན་མོ་ཙུ་པི་ཡུ་ཏཱན་གྱི་གཡོ་ཇུས་ལམ་ལྷོངས་བྱུང་རྗེས་ཧ་ལི་ཧྥ་ཧ་རུ་ནཱ་ལ་
ཧྲེ་དྷ་ཡང་རྔོན་རྒྱག་ནས་ཕྱིར་ལོག་ཕེབས། རྒྱལ་པོ་ཕྱིར་ལོག་ཕེབས་རྗེས་གཏམ་གྱི་
ཐོག་མ་ནི་ཀུ་ཐུ་ཀུ་ལུ་པད་ཀྱི་གནས་ཚུལ་བཀའ་འདྲི་མཛད། སྐབས་དེར་བཙུན་མོས་
བརྒྱུད་བརླམས་པའི་བྲན་འཁོར་ཞིག་གིས་རྒྱལ་པོའི་སྐུ་མདུན་དུ་པུས་མོའི་ལྷ་ང་ས་
ལ་བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས། ཀྱེ། རྒྱལ་པོ་རིན་པོ་ཆེ།
བཙུན་མོ་ཀུ་ཐུ་ཀུ་ལུ་པད་གསོལ་ཟས་ཀྱིས་འགགས་ཏེ་ཕ་རོལ་དུ་གཤེགས་སོང་ཞེས་
མི་ཤིས་པའི་གཏམ་ངན་བརྗོད།
གཏམ་དེ་གསན་པ་དང་རྒྱལ་པོ་ཤིན་ཏུ་ཁྲོས་འཁྲུགས་པར་གྱུར་ནས་བྲན་ནག་
པོ་ཁྱོད་ལ་ཨཱ་ལཱ་ཐུགས་རྗེ་ཅན་གྱིས་ལམ་བཟང་པོ་སྟོན་མི་སྲིད་ཅེས་གསུངས་ནས་
རྟབ་རྟབ་པོར་ཕོ་བྲང་དུ་ཕེབས། ལམ་བར་དུ་སྐྱེ་བོ་ཕྲད་ཚད་ཀྱིས་ཀུ་ཐུ་ཀུ་ལུ་པད་
ཚེ་མ་ཟིན་པའི་གཏམ་གླེང། རྒྱལ་པོ་ནི་ཤིན་ཏུ་ཁྲོས་འཁྲུགས་པར་གྱུར་ནས་གཞོན་
ནུ་མ་དེའི་དུར་གང་དུ་ཡོད་ལུགས་བཀའ་འདྲི་ཕེབས། བྲན་འཁོར་དེས་རྒྱལ་པོ་པུར་
རྫུན་མ་དེའི་མདུན་དུ་གདན་དྲངས་ཏེ་འདི་ནི་ཀུ་ཐུ་ཀུ་ལུ་པད་ཀྱི་དུར་རེད་
ཅེས་བརྗོད།
པུར་དེ་གཟིགས་པ་དང་རྒྱལ་པོ་ནི་ཐུགས་ཤིན་ཏུ་སྐྱོ་ནས་པུར་ལ་འཐམས་ཏེ་
བཤུམ་བཞིན་ཏུ་སྨྲེ་སྔགས་འདི་ལྟར་བཟླས།
ཨཱ་ལཱ་ཚད་བཙུགས་པུར་ཁྱོད་དྲང་པོར་ཤོད།
གཞོན་ནུ་མ་ཡི་མཛེས་སྐུ་འདས་སམ་ཅི།།
སྐྱིད་པོའི་ཁོར་ཡུག་འདི་ཡང་འགྱུར་ལགས་སམ།
437

༄༅།།མཚན་ཞག་སྟོང་གི་གཏམ་རྒྱུད།
པུར་ཁྱོད་དགའ་བའི་སྐྱེད་ཚལ་མ་ཡིན་ཡང༌། །
མེ་ཏོག་ཟླ་བ་འདི་རུ་འདུས་པ་ཅི། །
ཧ་ལི་ཧྥ་ནི་བྲལ་བར་མི་བཟོད་པར་ཡུན་རིང་དུར་གྱི་མདུན་དུ་བཤུམ་ནས་
བཞུགས། ཚུལ་འདི་བཙུན་མོ་ཙུ་པི་ཡུ་ཏཱན་གྱིས་མཐོང་བ་ན། ད་ནི་རང་གི་གཡོ་
ཇུས་ལམ་དུ་ལྷོངས་བར་སྙམ་ནས་བྲན་འཁོར་ཞིག་ལ་ཤིང་སྒམ་ཁུར་ཡོང་དགོས་པའི་
བཀོད་པ་བཏང༌།
བྲན་དེས་བཙུན་མོའི་བཀའ་བཞིན་ཤིང་སྒམ་དང་ཀུ་ཐུ་ཀུ་ལུ་པད་མཉམ་དུ་
བཙུན་མོའི་མདུན་དུ་བསྐྱལ། བཙུན་མོས་བྲན་གཡོག་དེ་ཀུ་ཐུ་ཀུ་ལུ་པད་ཤིང་སྒམ་
དེའི་ནང་བཅུག་ནས་ཁ་བཅད་དེ་སྒོ་ལྕགས་རྒྱག་དགོས་ལུགས་བརྗོད་པ་དང་འབྲེལ་
རང་གི་བློས་འཁེལ་ནང་འཁོར་དེ་ལ་སྒམ་འདི་ཁྲོམ་ཐོག་ཏུ་ཁུར་ནས་ཚོང་དགོས་ལ།
ཉོ་མཁན་ལ་སྒམ་དེ་སྒོ་མི་ཕྱེ་བར་ཉོ་དགོས་པའི་ཆ་རྐྱེན་འདོན་དགོས་པ་དང་། ཤིང་
སྒམ་བཙོངས་པའི་རིན་དངུལ་རྣམས་འཁྱེར་དམན་ཉམ་ཐག་རྣམས་ལ་སྦྱིན་པ་གཏོང་
ཞེས་མངག་བྱ་བྱས།
ནང་འཁོར་དེ་དངངས་འཚབ་ཆེན་པོའི་ངང་གསང་སྟབས་ཀྱིས་ཤིང་སྒམ་ཁུར་
ཏེ་ཁྲོམ་ཐོག་ཏུ་ཚོང་བར་བསྐྱོད།
ཉ་པ་ཧ་རི་ཕཱ་དེ་ཉིན་ཉ་བཟུང་ནས་ཁྱིམ་དུ་ལོག་རྗེས་ནུབ་གཅིག་སྐྱིད་པོའི་
གཉིད་ལ་ཡུར། ཕྱི་ཉིན་ཞོགས་པ་ཉི་འོད་ཁོ་པའི་ཁྱིམ་ཚང་སྐྱོ་པོ་དེར་འཕྲོས་པའི་ཚེ་
ན། ཁོ་ཡང་གཉིད་ལས་བསད་དེ་ཁ་བཀྲུ་ལག་བཤལ་བྱས་རྗེས་ཟ་མ་ཟོས་ཏེ་ལེ་ལོའི་
རྣམ་པ་དང་བཅས་ཏེ་དེ་རིང་དཔོན་སོན་དྷ་ལི་འཚོལ་དུ་སོང་ནས་ཕོ་བྲང་དུ་ཉ་རིན་
ལེན་པར་འགྲོ་དགོས་པ་ཡིན་ཞེས་ཆིག་ལབ་བརྒྱབ།
ཉ་པ་དེས་རང་ཁྱིམ་ནས་ཐོན་ཏེ་ཐད་ཀར་ཕོ་བྲང་དུ་སོང་བའི་ཚེ་ཕོ་བྲང་རྒྱལ་
438

ཉ་པ་དང་ཧཱ་ལི་ཧྥའི་གཏམ་རྒྱུད།
སྒོའི་འགྲམ་དུ་དམག་དཔུང་དང་བྲན་གཡོག་གི་ཚོགས་ཚོ་དང་ཚོ་བྱས་ཏེ་ཡོད་པ།
ལ་ལ་ས་ཐོག་ཏུ་བསྡད་ནས་ཡོད་པ་དང༌། ལ་ལ་ལངས་སྟབས་སུ་ཡོད་པ་ཐམས་
ཅད་སྣང་བ་སྐྱིད་པོའི་ངང་དུ་གནས། ཞིབ་པར་ལྟ་བའི་ཚེ་ཁོ་པས་འཚོལ་རྒྱུའི་དཔོན་
སོན་དྷ་ལི་མི་ཚོགས་ཀྱི་དབུས་སུ་བྲན་གཡོག་གིས་བཏུད་ནས་ཡོད་པ་རིག སྐབས་
དེར་བྲན་གཡོག་ཅིག་གིས་སྐད་ཤུགས་ཆེན་པོས་ཁྱོད་འདིར་ཅི་བྱེད་ལ་ཡོང་བ་ཡིན་
ཞེས་དྲིས། བྲན་གཡོག་དེའི་སྐད་ལ་དཔོན་སོན་དྷ་ལི་དོ་སྣང་བྱུང་སྟེ་ཁ་བསྐོར་
ནས་ལྟ་བའི་ཚེ་ཉ་པ་སླེབས་པ་འཚོར། ཉ་པས་དཔོན་དེས་རང་ཉིད་མཐོང་ནས་ངོ་
ཤེས་པ་རྟོགས་འཕྲལ་ཁོས་ཐུགས་སེམས་བཟང་བའི་དཔོན་ཁྱོད་ཀྱིས་བདག་ལ་རྫུན་
བཤད་མི་འདུག ཁྱེད་ནི་ཁ་དན་ཚིག་ལ་གནས་པའི་སྐྱེ་བོ་བཟང་པོ་ཞིག་རེད་ཅེས་
བརྗོད། དཔོན་དེས་དགོད་བཞིན་དུ་ཉ་པ་ཁྱོད་ཀྱིས་བཤད་པ་བདེན། ཞེས་བརྗོད་
ནས་དངུལ་ཁུག་བསྔོགས་ཏེ་ཉ་རིན་སྤྲོད་རྩིས་བྱེད་པ་ན་འུར་ཟིང་ཆེན་པོ་ཞིག་བྱུང་
བ་ཁོས་གང་ཡིན་ལྟ་བའི་ཚེ། སྲིད་བློན་ཀྲང་ཨར་ཧྥན་རྒྱལ་བློན་མདུན་གྲོས་གྲོལ་ཏེ་
ཕོ་བྲང་ནས་ཐོན་བྱུང་བ་ན་ཁོ་ནི་ཉ་རིན་སྤྲོད་ཁོམ་མ་བྱུང་བར་དེ་མར་ཡར་ལངས་
ཏེ་སྲིད་བློན་གྱི་མདུན་བསུར་བསྐྱོད་ནས་སྲིད་བློན་མཉམ་དུ་གཏམ་གླེང་བྱེད་བཞིན་
དུ་བསྐྱོད། ཉ་པས་ཡུན་རིང་བསྒུགས་ཀྱང་དཔོན་དེས་ཁོ་ལ་ཁ་ཡ་མ་བྱས་པས་ཉ་པ་
ནི་སྒུག་ཡུན་རིང་ནས་བདག་གི་སྦྱིན་བདག་བཟང་པོ། བདག་འགྲོ་རན་སོང་ཞེས་
རྒྱང་ཕྱོགས་ནས་སྐད་འབོད་བྱས།
དཔོན་སོན་དྷ་ལིས་ཉ་པའི་གཏམ་ཐོས་ཀྱང་རང་ཉིད་སྲིད་བློན་དང་མཉམ་དུ་
ཡོད་པར་བརྟེན། ཉ་པར་གཏམ་ལན་བྱེད་མི་ཤེས་པར་སྲིད་བློན་གྱི་ཕྱི་གཞུག་ཏུ་
བསྐྱོད་དེ་བགྲོ་གླེང་བྱེད་རྒྱུར་གཡེངས་ནས་ཉ་པ་གཏིང་བརྗེད་སོང་། ཉ་པ་དེ་སྤྲོ་
ཆེན་པོ་ལངས་ནས་མི་འདོད་པའི་གཏམ་འདི་ལྟར་སྨྲས། གཞན་གྱི་ལག་ནས་དངོས་
439

༄༅།།མཚན་ཞག་སྟོང་གི་གཏམ་རྒྱུད།
པོ་ཉོས་ཏེ་རིན་པ་མི་སྤྲོད་པའི་སྐྱེ་བོ་འཇུངས་པ་ཅན་ཁྱོད་ལ་ཨཱ་ལཱ་ཐུགས་རྗེ་ཅན་གྱི་
བཀའ་ཆད་ཕེབས་པ་ཤོག བདག་གི་སྦྱིན་བདག ཁྱོད་དང་མཉམ་དུ་ཡོད་པའི་སྐྱེ་བོ་
རྒྱགས་རིལ་དེ་ལ་བདག་གིས་ཁ་གཏད་གཅོག ཁྱོད་ཀྱིས་བདག་ལ་ཉ་རིན་སྤྲད་ནས་
ཁོ་བོ་འདིར་བཀག་མ་ཞོག་ཅེས་བརྗོད།
ཉ་པའི་སྡིག་གཏམ་ཐོས་ཀྱང་སོན་དྷ་ལི་ནི་གཏམ་ལན་བྱེད་ཐབས་མ་བྱུང༌། ཉ་
པས་རྐང་ཀྲབ་ལག་ཀྲབ་བྱས་ནས་གཏམ་བརྗོད་པའི་ཚུལ་དེ་སྲིད་བློན་གྱིས་མཐོང་
ན་ཡང་དོན་ཅི་ཟེར་བ་མ་རྟོགས་པས་ཡིད་འཚིག་པའི་རྣམ་འགྱུར་དང་བཅས་ཏེ་སྐུ་
ཞབས། ཉམ་ཐག་སྤྲང་པོ་དེས་ཁྱོད་ལ་ཅི་ཟེར་བ་ཡིན་ནམ་ཞེས་དྲིས།
སོན་དྷ་ལི་ན་རེ། སྐུ་ངོ་སྲིད་བློན་ཆེ་མོ་མཁྱེན། ཁྱེད་ཀྱིས་སྐྱེ་བོ་དེ་ངོ་མི་མཁྱེན་
པ་ཡིན་ནམ།
སྲིད་བློན་ན་རེ། ཨཱ་ལཱ་ཚད་བཙུགས། སྐྱེ་བོ་དེ་བདག་གིས་མཐོང་བ་ཐོག་མ་
ཡིན་པས་བདག་གིས་ངོ་ཅི་ལ་ཤེས།
སོན་དྷ་ལི་ན་རེ། །དེ་ནི་ཁ་ཉིན་ང་ཅག་རྣམས་ཀྱིས་གཙང་པོ་དྷིག་ལི་སིའི་
འགྲམ་དུ་ཉ་ཉོ་སའི་ཉ་པ་དེ་རེད།། སྐབས་དེར་བདག་མཇུག་ཏུ་ལུས་སོང་བས་ཉ་ཉོ་
རྒྱུ་མ་རག་པས་རྒྱལ་པོའི་སྐུ་མདུན་དུ་ལག་སྟོང་པར་འགྲོ་མི་ནུས་པ་བརྟེན། མཐར་
ཉ་པ་དེ་གཙང་པོའི་ཆུ་ནང་དུ་ཞུགས་ཏེ་ཉ་རྡོག་གཉིས་བཟུང་ནས་འདུག་པ་དེ་
བདག་ལ་འཚོང་དགོས་བརྗོད་དེ་དངུལ་སྤྲོད་པར་འགྲོ་སྐབས་ལུས་ཐོག་ཏུ་དངུལ་
ཁུར་མི་འདུག་པས། ཉ་པར་ཕྱི་ཉིན་ཕོ་བྲང་དུ་ཉ་རིན་ལེན་པར་ཡོང་དགོས་བརྗོད་
པ་དེ་རིང་ཁོ་ཉ་རིན་ལེན་དུ་ཡོང་བ་རེད་ན། ད་གིན་བདག་གིས་ཁོ་ལ་ཉ་རིན་སྤྲོད་
རྩིས་བྱེད་སྐབས་སྐུ་ངོ་ཁྱེད་ཕོ་བྲང་ནས་མདུན་གྲོས་གྲོལ་ཏེ་ཕེབས་པ་དང་སྐབས་
འཁེལ་ལ་བརྟེན། ཁོ་བོ་ཁྱེད་ཀྱི་ཞབས་ཞུར་ཡོང་སྟེ་ཉ་རིན་སྤྲོད་རྒྱུ་ལུས་སོང་བས།
440

ཉ་པ་དང་ཧཱ་ལི་ཧྥའི་གཏམ་རྒྱུད།
ཉ་པ་དེ་ཉ་རིན་བསྒུགས་ནས་བསྡད་ཡོད་པ་རེད་ཅེས་བརྗོད།
སྲིད་བློན་གྱིས་དགོད་བཞིན་དུ་ཉ་པ་དེ་ལག་འཛངས་ཆེ་སྒང་ལ་ཁྱོད་འཚོལ་དུ་
ཡོང་བ་རེད་ན། ཁྱོད་ཀྱིས་ཁོ་པའི་དཀའ་ངལ་མི་སེལ་བ་ཅི་ཡིན། ཁྱོད་ནི་ཉམ་ཆུང་
གི་དཔོན་ཡིན་ཡང་རང་འོག་མི་སེར་ངོ་མི་ཤེས་པ་ཡིན་ནམ།
སོན་དྷ་ལི་རེ་ཞིག་སྐྱེངས་པའི་ཚུལ་གྱིས་ཉ་པ་དེ་བདག་གིས་ངོ་ཤེས་པ་ཡིན་
ཞེས་བརྗོད།
སྲིད་བློན་ན་རེ། ཉ་པ་དེ་ནི་རྒྱལ་པོ་ཆེན་པོའི་དགེ་རྒན་རེད་ལ་རྒྱལ་པོ་ཆེན་
པོའི་ཟླ་གྲོགས་ཀྱང་རེད། དེ་རིང་སྔ་ཞོགས་ནས་རྒྱལ་པོ་ཆེན་པོ་ཐུགས་མི་བདེ་བ་
ཆེན་པོ་བྱུང་ཡང་ང་ཅག་རྣམས་ལ་བྱ་ཐབས་མ་རྙེད། ངེས་མེད་ཉ་པ་འདིས་རྒྱལ་
པོའི་ཐུགས་བག་སྤྲོ་བར་བྱེད་ནུས་པས། ཁྱོད་ཀྱིས་ཁོ་པ་གནས་སྐབས་ཉར་འཇོག་
གིས་རྒྱལ་པོར་སྙན་སེང་ཞུས་རྗེས་རྒྱལ་པོ་མཇལ་བར་ཁྲིད་ན་ལེགས། ངེས་མེད་ཨཱ་
ལཱའི་ཐུགས་རྗེས་རྒྱལ་པོ་མི་དབང་ཆེན་པོས་ཉ་པ་འདི་གཟིགས་ན་ཀུ་ཐུ་ཀུ་ལུ་པད་
དྲན་པའི་ཐུགས་ཀྱང་རང་ཞིར་སོང་ནས་ཐུགས་ལ་སྤྲོ་བ་འཕེལ་སྲིད། ངེས་མེད་རྒྱལ་
པོ་ཆེན་པོ་ཐུགས་དགྱེས་ནས་ཉ་པ་དེར་གསོལ་རས་འདྲ་གནང་ཚེ་ཁོ་པའི་ལྟོ་གོས་ལ་
སྨན་པས་དེ་ནི་ཁྱོད་ཀྱི་བྱས་རྗེས་རེད་ཅེས་བརྗོད།
སོན་དྷ་ལི་ན་རེ། སྐུ་ངོ་སྲིད་བློན་ཆེ་མོའི་བཀའ་བཞིན་ཞུ། ཨཱ་ལཱའི་ཐུགས་རྗེས་
ང་ཅག་གི་རྒྱལ་ཁབ་འདི་མི་ནུབ་སྐལ་བརྒྱའི་བར་དུ་གནས་གྱུར་ཅིག སྐུ་ངོ་སྲིད་
བློན་ཆེ་མོ་ཁྱེད་ཀྱང་སྐུ་ཚེའི་རིང་ཞི་དྲག་བློན་པོའི་ཚོགས་ཀྱི་གཙུག་ཏུ་གྱུར་བ་ཤོག་
ཅེས་སྨོན་པ་བྱས།
སྲིད་བློན་ཀྲང་ཨར་ཧྥན་ཕོ་བྲང་དུ་ལོག་ནས་གནས་ཚུལ་སྙན་སེང་ཞུས་པ་དང༌།
སོན་དྷ་ལིས་རང་གི་གམ་གཡོག་ལ་ཉ་པ་བཏང་ཤོར་མི་རུང་བའི་ངག་བཀོད་བྱས།
441

༄༅།།མཚན་ཞག་སྟོང་གི་གཏམ་རྒྱུད།
ཉ་པ་དེ་སྤྲོ་ལངས་ནས་སྨྲས་པརར། ཨ་ཙི་ཙི། སེམས་བཟང་ཅན་ཁྱེད་ཀྱིས་དཀར་ནག་
ཕྱིན་ཅི་ལོག་པའི་ལས་འདི་འདྲ་བྱེད་པ་ཅི་ཡིན། ཁོ་བོ་ནི་ཉ་རིན་ལེན་དུ་ཡོང་བ་ལ་
ཁྱོད་ཀྱིས་ཅིའི་ཕྱིར་བདག་བཀག་ཉར་བྱེད་པ་ཡིན་ཞེས་བརྗོད།
ཀྲང་ཨར་ཧྥན་ཕོ་བྲང་དུ་སོང་བའི་ཚེ་ཧ་ལི་ཧྥ་ནི་ཐུགས་མི་དགའ་བར་མྱ་ངན་
གྱིས་དབུ་དུད་ཅིང་སྤྱན་གཉིས་ས་ལ་ཕབ་ནས་ཡིད་མུག་སྟེ་བཞུགས་ཡོད་པས། ཁོས་
རྡོག་སྒྲ་དང་རྡིག་སྒྲ་མེད་པར་གོམ་འགྲོས་ཧྱང་པོའི་སྒོ་ནས་ཧ་ལི་ཧྥའི་འགྲམ་དུ་སོང་
ནས། ཀྱེ། དམ་པའི་རིགས་རྒྱུད། ཆོས་ལུགས་སྲུང་མི། རྒྱལ་པོ་མི་དབང་ཆེན་པོ་སྐུ་
ལ་ཉེ་ཞོ་མེད་པར་སྐུ་ཚེ་ཁྲི་ཕྲག་བརྟན་པོ་ཤོག་ཅེས་སྨོན།
ཧ་ལི་ཧྥས་ཀྲང་ཨར་ཧྥན་ལ་ཞལ་གཟིགས་ནས་ཁྱོད་བདེའམ། ཨཱ་ལཱ་ཐུགས་རྗེ་
ཅན་གྱིས་ཁྱོད་ལ་གཟིགས་པ་ཤོག་ཅེས་གསུངས།
ཀྲང་ཨར་ཧྥན་གྱིས། བདག་ནི་ཁྱེད་ཐུགས་བག་སྤྲོ་བར་ཡོང་བ་ཡིན་ན། །རྒྱལ་
པོ་ཆེན་པོས་བྲན་འཁོར་བདག་ཐུགས་དབྱིངས་ནས་མི་འདོར་བ་མཁྱེན་ཞེས་བརྗོད།
ཧ་ལི་ཧྥས། ཁྱོད་ནི་བདག་གི་སྲིད་བློན་ཆེན་པོ་ཡིན་པས་བདག་གིས་ཁྱོད་
འདོར་ག་ལ་སྲིད། ཁྱོད་ལ་གཏམ་ཅི་ཡོད་པ་ཤོད་ཅིག་གསུངས།
སྲིད་བློན་ན་རེ། བདག་རྒྱལ་བློན་མདུན་གྲོས་གྲོལ་ནས་ཁྱིམ་དུ་ལོག་པའི་ལམ་
བར་དུ་རྒྱལ་པོ་ཆེན་པོའི་དགེ་རྒན་ཧ་རི་ཕཱ་ཞེས་པའི་ཉ་པ་དེ་ཕོ་བྲང་གི་སྒོ་འགྲམ་དུ་
ཕྲད། ཁོ་ནི་གདོང་མདོག་ངན་ལ་རྒྱལ་པོ་ཆེན་པོར་མི་འདོད་པའི་རྣམ་འགྱུར་དང་
བཅས་ཏེ་གང་ཉིད་ལ་སྐུར་བ་འདེབས། ཁོས་ཨཱ་ལཱ་ཐུགས་རྗེ་ཅན་ལ་སྨོན། བདག་
གིས་ཁོ་ལ་ཉ་འཛིན་སྟངས་བསླབས་ནས་ཉ་གཟེབ་མ་བརྒྱངས་ཏེ་ཁུར་རྒྱུ་བྱུང་མོད།
འོན་ཀྱང་ཁྱོད་སོང་ནས་གདོང་པ་སྟོན་ཙམ་ཡང་མི་བྱེད། ཕྱི་ཐག་མེད་པ་འདི་འདྲ་
རོགས་ཟླ་ག་ལ་ཡོང་། དགེ་རྒན་ལ་མི་གུས་པའི་ཚུལ་འདི་འདྲ་རུང་ངམ་ཞེས་བརྗོད།
442

ཉ་པ་དང་ཧཱ་ལི་ཧྥའི་གཏམ་རྒྱུད།
གལ་ཏེ་རྒྱལ་པོ་ཆེན་པོས་ཁོ་ཕྲད་པར་མཉེས་ན་འགྲིག་ལ། ཕྲད་པར་མ་མཉེས་
ནའང་ཁོ་པ་སྐྱེ་བོ་གཞན་དང་འགྲོགས་པར་འགྲོ་ངེས་ཞེས་བརྗོད།
ཧ་ལི་ཧྥ་དགྱེས་པའི་འཛུམ་དང་བཅས་ཏེ་ཁྱོད་ཀྱིས་ཉ་པ་ཕོ་བྲང་རྒྱལ་སྒོའི་
འགྲམ་དུ་འདུག་ཟེར་བ་བདེན་ནམ། ཞེས་དྲིས་ནས་ཐུགས་ཀྱི་གདུང་བ་རྣམས་སྐད་
ཅིག་ལ་ནམ་མཁའི་འཇའ་བཞིན་ཡལ།
ཀྲང་ཨར་ཧྥན་ན་རེ། རྒྱལ་པོ་མི་དབང་ཆེན་པོ་ཚད་བཙུགས། ཉ་པ་དེ་ཕོ་བྲང་
རྒྱལ་སྒོའི་འགྲམ་དུ་ཡོད་ངེས་སོ། །
ཧ་ལི་ཧྥ་ན་རེ། ཀྲང་ཨར་ཧྥན། ཁྱོད་གོ་བར་གྱིས་ཤིག ཨཱ་ལཱ་ཚད་བཙུགས།
བདག་གིས་ཁོ་པའི་དཀའ་ངལ་སེལ་རྒྱུའི་རོགས་རམ་ཅི་ནས་ཀྱང་བྱེད། བདག་གིས་
ཁོ་ལ་སྡུག་གཏོང་དགོས་ཚེ་ཁོ་པར་ཚེ་གང་བདེ་བའི་སྐལ་བ་མི་ཡོང་བ་དང་། གལ་
ཏེ་བདག་གིས་ཁོ་ལ་བདེ་བ་སྦྱིན་དགོས་ཚེ་ཁོ་པ་མི་ཚེ་ཧྲིལ་པོར་འབད་མེད་བདེ་
བའི་གནས་ལ་འཁྱོལ་ངེས་རེད། ཅེས་གསུངས་ནས་དེ་མར་ཤོག་བུ་དཀར་པོ་ཞིག་
ལྷེབ་པ་མང་པོར་བཏུབ་པ་ཀྲང་ཨར་ཧྥན་ལ་སྤྲད་ནས་སྨྲས་པར། ཀྲང་ཨར་ཧྥན།
ཁྱོད་ཀྱིས་ཤོག་ལྷེབ་འདི་དག་ནང་ཕོགས་རིམ་དམའ་བ་གསེར་ཊམ་གཅིག་ལེན་པའི་
གཡོག་དཀྱུས་ནས་མཐོ་བ་གསེར་ཊམ་སྟོང་གཅིག་ལེན་པའི་རྒྱལ་པོ་བར་ལ་གནས་
རིམ་ཉི་ཤུར་ཕྱེ་བའི་རིགས་གཅིག་དང་། ཡང་ལས་ཞབས་གནས་དབྱུང་གཏོང་རྒྱུ་
ནས་སྲོག་ཁྲིམས་གཅོད་རྒྱུའི་བར་ཆད་གཅོད་ཀྱི་རིམ་པ་ཉི་ཤུར་དབྱེ་བའི་རྒྱས་བཅད་
གཏན་འབེབས་ཁག་གཉིས་འབྲི་དགོས་གསུངས།
སྲིད་བློན་གྱིས་རྒྱལ་པོའི་བཀའ་བཞིན་ཞུའོ། ། ཞེས་བརྗོད་ནས་ཧ་ལི་ཧྥའི་བཀའ་
བཞིན་གནས་རིམ་དང་ཆད་གཅོད་ཀྱི་གཏན་འབེབས་ཁག་གཉིས་བཟོས་ནས་ཤོག་
ཐོག་ཏུ་བྲིས། དེ་ལྟར་བྱ་བའི་གྲ་སྒྲིག་འཐུས་ཚང་ཟིན་མཚམས་ད་གཟོད་ཧ་ལི་ཧྥས་
443

༄༅།།མཚན་ཞག་སྟོང་གི་གཏམ་རྒྱུད།
སྲིད་བློན་ལ་སྨྲས་པར། ཀྲང་ཨར་ཧྥན། ཀུན་སྤྱོད་བཟང་བའི་བདག་གི་མེས་པོ་ཧ་
མུ་ཏེ་དང་ཨར་ཀང་ལི་ཚད་བཙུགས། ཁོ་བོས་ཉ་པ་ཧ་རི་ཕཱ་འདིར་བོས་ཏེ་ཤོག་བུ་
འདི་དག་ཁྲོད་ནས་གང་རུང་ཞིག་སྒྲུག་ཏུ་བཅུག་སྟེ་ཁོ་པའི་ལས་དབང་ཐག་གཅོད་
རྒྱུ་ཡིན། གལ་ཏེ་ཁོས་ཤོག་ཐོག་ཏུ་བྲིས་པའི་གནས་རིམ་མཐོ་ཤོས་དེ་བསྒྲུགས་ཚེ།
བདག་གིས་ཐེ་ཚོམ་མེད་པར་ཁྲི་ལས་བབས་ཏེ་ཁོ་པ་རྒྱལ་སྲིད་ཀྱི་ཁྲི་ལ་བཀོད་ནས་
ཆབ་སྲིད་ཀྱི་དབང་ལུང་སྒྱུར་དུ་འཇུག་རྒྱུ་དང༌། གལ་ཏེ་སྟབས་མི་ལེགས་པར་
གནམ་ཐག་བརྒྱབ་ནས་གསོད་རྒྱུའམ་ཡང་ན་མགོ་བོ་བྲེགས་ནས་གསོད་རྒྱུ་ཞེས་པའི་
ཤོག་བུ་བསྒྲུགས་ཚེ་བདག་གིས་འཛེམ་ཟོན་མེད་པར་གཏན་འབེབས་གཞིར་བཟུང་
ལག་བསྟར་བྱེད་ངེས་ཡིན་ན། ད་ནི་ཁྱོད་ཀྱིས་ཁོ་ཕོ་བྲང་དུ་འབོད་ཤོག་ཅེས་གསུངས།
ཧ་ལི་ཧྥའི་གསུང་དེ་ཐོས་པ་དང་སྲིད་བློན་ནི་ཤིན་ཏུ་སྐྲག་པར་གྱུར་ནས་རང་
གིས་རང་ལ་སྨྲས་པར། ད་ནི་ཨཱ་ལཱ་ཐུགས་རྗེ་ཅན་ལ་སྐྱབས་བཅོལ་རྒྱུ་ལས་གཞན་
པའི་ཐབས་མ་མཆིས། གལ་ཏེ་ཉམ་ཆུང་ཉ་པ་དེས་སྲོག་ཁྲིམས་གཅོད་རྒྱུའི་ཤོག་བུ་
བསྒྲུགས་ཚེ། མི་གསོད་ཀྱི་བྱ་བ་དེའི་ལན་རྩ་བདག་ལ་ཐུག ད་ནི་ཧ་ལི་ཧྥའི་བཀའ་
བཙན་པོ་ཟློག་ཏུ་མེད་ན་ལས་ཀྱི་བསྐོས་ཐང་སྒུག་རྒྱུ་ལས་གཞན་པའི་ཐབས་ཅི་མེད་
ཅེས་བརྗོད། སྲིད་བློན་གྱིས་ཕོ་བྲང་རྒྱལ་སྒོའི་འགྲམ་དུ་སོང་ནས་ཉ་པ་བཟུང་སྟེ་ཕོ་
བྲང་ནང་དུ་ཁྲིད། ཉ་པ་ནི་དོན་ཅི་ཡིན་མ་རྟོགས་པར་འཇིགས་སྣང་གིས་གཏམ་སྨྲ་
བར་ཡང་རྔོ་མི་ཐོགས་པར་རེ་ཞིག་ངག་གིས་དབུལ་བའི་ལྐུག་པ་ལྟ་བུར་གྱུར། ཁོའི་
ཡིད་ལ་བདག་ནི་འདིར་སྐྱེ་བོ་བྱུར་གྱི་སྣེ་འདྲེན་འདི་འཚོལ་བར་ཡོང་ནས་དོན་མེད་
རྙོག་དྲ་འདི་འདྲ་ཡོང་བ་ཅི་ཡིན་སྙམ།
ཀྲང་ཨར་ཧྥན་གྱིས་ཉ་པ་བཟུང་སྟེ་ཁྲིད་འགྲོ་བ་ན་གཡས་གཡོན་རྒྱབ་མདུན་
ཀུན་ཏུ་བྲན་གཡོག་གིས་བསྐོར། ཉ་པ་དེ་ཤིན་ཏུ་སྐྲག་པར་གྱུར་ནས་ཁྱོད་ཅག་གིས་
444

ཉ་པ་དང་ཧཱ་ལི་ཧྥའི་གཏམ་རྒྱུད།
བདག་བཀག་ཉར་བྱས་པ་མ་ཟད། མི་མང་པོ་འདི་ལྟ་བུས་བསྐོར་ནས་བདག་འགྲོ་
མ་བཅུག་པ་ཅི་ཡིན་ཞེས་སྐད་ངན་བརྒྱབ།
ཀྲང་ཨར་ཧྥན་གྱིས་ཉ་པ་ཁྲིད་ནས་ཁྱམས་རིང་བདུན་ཙམ་བསྐྱོད་རྗེས་ད་
གཟོད་ཁོས་ཉ་པར་སྨྲས་པར། ད་ནི་ལྟས་ངན་ཉ་པ་ཁྱོད་མུ་སི་ལིམ་གྱི་གཙོ་འཛིན་
སྐུ་མདུན་དུ་སླེབས་པ་རེད་ཅེས་བརྗོད་པ་དང་ལག་གིས་ཡོལ་བ་ཞིག་ཕྱེ་བ་ན། ཧ་ལི་
ཧྥ་ནི་བློན་པོའི་ཚོགས་ཀྱིས་བསྐོར་བའི་དབུས་སུ་གསེར་གྱི་ཁྲི་སྟེང་དུ་བཞུགས། ཉ་པ་
དེས་ཧ་ལི་ཧྥ་མཇལ་བ་དང་ངོ་ཤེས་ནས་སྨྲས་པར། དུང་པ་ཁྱོད་ཀྱིས་ཉ་བཟུང་རྗེས་
བདག་གཅིག་པུ་གཙང་འགྲམ་དུ་བསྐྱུར་ནས་ལོག་མི་ཡོང་བ་ཅི་ཡིན། བདག་གིས་
ཉ་རྣམས་བསྲུངས་ནས་སྡོད་པའི་ཚེ་གར་ཡོང་ཆ་མ་མཆིས་པའི་རྟ་དཔུང་ཁྱུ་གཅིག་
སླེབས་ནས་ཉ་རྣམས་ཕྲོགས།། བདག་གཅིག་པུར་འགོག་པའི་ཐབས་མ་བྱུང་བས་
ཐམས་ཅད་ཁྱོད་ཀྱིས་ལན། ལ་ཏེ་དེ་དུས་ཁྱོད་གཟེབ་སྣོད་ཁུར་ནས་ཡོང་ཡོད་ན་
ཉ་དེ་དག་ཁྲོམ་ལ་བཙོངས་ཚེ་གསེར་ཊམ་བརྒྱ་ཕྲག་གཅིག་ཙམ་ཁུག་སྲིད། དེ་རིང་
ཁོ་བོ་འདིར་ཉ་རིན་ལེན་པར་ཡོང་དུས་ཁོ་པ་ཚོས་བདག་བཀག་ཉར་བྱས། ཁྱོད་
འདིར་སུ་ཞིག་གིས་བཀག་ཉར་བྱས་སམ་ཞེས་བརྗོད།
ཧ་ལི་ཧྥས་འཛུམ་བཞིན་དུ་ཁྱོད་ཀྱིས་ཤོག་བུ་འདི་དག་གི་ཁྲོད་ནས་གང་རུང་
ཞིག་སྒྲུགས་དང་ཞེས་གསུངས།
ཉ་པ་ན་རེ། ཁྱོད་ཉ་འཛིན་གྱི་ལས་སྦྱངས་པ་མ་ཡིན་ནམ། ད་ཆ་ཁྱོད་སྐར་
རྩིས་པ་བྱེད་པ་ཡིན་ནམ། ཁྱོད་གོ་བར་གྱིས་ཤིག ལས་རིགས་ཇི་ཙམ་མང་བར་
སྦྱངས་ན་འཚོ་བའི་ལམ་བུ་དེ་ཙམ་གྱིས་དོག་པ་ཡིན།
སྐབས་དེར་ཀྲང་ཨར་ཧྥན་གྱིས་རྒྱལ་པོ་མི་དབང་ཆེན་པོའི་བཀའ་བཞིན་
མགྱོགས་པོ་སྒྲུགས་ཤིག་ཅེས་ཚ་འདེད་བཏང་། ཉ་པ་དེས་ཕར་སོང་ནས་ཤོག་བུ་
445

༄༅།།མཚན་ཞག་སྟོང་གི་གཏམ་རྒྱུད།
སྒྲུག་བཞིན་དུ་དུང་པ་དེས་བདག་གི་གཡོག་ཏུ་བསྡད་ནས་བདག་དང་མཉམ་དུ་ཉ་
འཛིན་དུ་འགྲོ་མི་འདོད་པ་འདྲ་ཞེས་བརྗོད་པ་དང་ཤོག་བུ་ཞིག་བསྒྲུགས་ནས་ཧ་ལི་
ཧྥར་ཕུལ་ཏེ་ཝ་ཡེ་དུང་པ། ཁོ་བོས་བསྒྲུགས་པའི་ཤོག་བུ་འདི་ནང་གང་འཁོད་པ་མ་
གསང་བདག་ལ་དྲང་པོར་ཤོད་ཅིག་ཅེས་བརྗོད།
ཧ་ལི་ཧྥས་ཤོག་བུ་དེ་སྲིད་བློན་ཀྲང་ཨར་ཧྥན་ལ་གནང་སྟེ་འདི་ཐོག་ཏུ་གང་
བྲིས་ཡོད་པ་ཁྱོད་ཀྱིས་ལྟོས་དང་ཞེས་གསུངས།
ཀྲང་ཨར་ཧྥན་གྱིས་ཤོག་བུ་བསྔོགས་ནས་བལྟས་རྗེས་དབུགས་རིང་སྦྱིན་བཞིན་
དུ་ཨཱ་ལཱ་ཐུགས་རྗེ་ཅན་གྱིས་སྐྱོབ་རྒྱུ་ལས་གཞན་གྱི་ཐབས་མ་མཆིས་ཞེས་བརྗོད།
ཧ་ལི་ཧྥ་ན་རེ། ཀྲང་ཨར་ཧྥན། ཤོག་ཐོག་ཏུ་གང་བྲིས་འདུག་གམ། གཏམ་
བཟང་པོ་ཞིག་མིན་ནམ།
ཀྲང་ཨར་ཧྥན་ན་རེ། རྒྱུག་ཤན་བརྒྱ་ཕྲག་གཅིག་གཏོང་རྒྱུ་འཁོད་འདུག
ཧ་ལི་ཧྥས་ཉ་པར་རྒྱུག་ཤན་བརྒྱ་ཕྲག་གཅིག་གཏོང་རྒྱུའི་བཀའ་ཕབ་པ་ན།
འཁོར་གཡོག་རྣམས་ཀྱིས་ཉ་པར་རྒྱུག་ཤན་དྲག་པོ་བརྒྱ་ཕྲག་གཅིག་བཏང་། རྒྱུག་
ཤན་བཏང་ཟིན་པ་ན་ཉ་པ་དེས་ས་ལས་ལངས་ཏེ་ཁྱོད་ཅག་གིས་བདག་ལ་མནར་
གཅོད་འདི་འདྲ་བཏང་བར་ལས་འབྲས་ཀྱི་རྣམ་སྨིན་འཁོར་ངེས་རེད། ཁོ་རེ་རྒྱགས་
རིལ། ཁྱོད་རྣམས་བདག་ལ་སྡུག་སྦྱོང་འདི་འདྲ་གཏོང་བ་ཅི་ཡིན་ཞེས་བསྡིགས།
ཀྲང་ཨར་ཧྥན་གྱིས། ཀྱེ། རྒྱལ་པོ་རིན་པོ་ཆེ། ཉམ་ཐག་སྐྱེ་བོ་འདི་རྒྱ་མཚོར་
བསླེབས་ནས་མཚོ་ཆུ་བཏུངས་ཏེ་ལོག་བཏང་ན་ག་ལ་འགྲིག རྒྱལ་པོ་མི་དབང་ཆེན་
པོས་དགོངས་བཞེས་མཛད་དེ་ཁོ་ལ་སླར་ཡང་ཤོག་བུ་ཞིག་སྒྲུག་ཏུ་བཅུག་ན། ངེས་
མེད་རླུང་རྟ་རྒྱུག་ནས་ཁོ་ལ་བྱ་དགའ་འདྲ་ཐོབ་ན་ཁོ་པའི་ཁྱིམ་འཁོས་ཀྱང་བཟང་དུ་
འགྲོ་སྲིད་ཅེས་བརྗོད།
446

ཉ་པ་དང་ཧཱ་ལི་ཧྥའི་གཏམ་རྒྱུད།
ཧ་ལི་ཧྥ་ན་རེ། ཀྲང་ཨར་ཧྥན། གལ་ཏེ་ཉ་པས་སྲོག་ཁྲིམས་གཅོད་རྒྱུའི་ཤོག་
བུ་དེ་བསྒྲུགས་ཚེ་བདག་གིས་ཁོ་པ་གསོད་དགོས་པར་བརྟེན། ཁྱོད་ནི་མི་གསོད་ཀྱི་
ཤན་པ་ལག་དམར་བ་དེ་ཡིན་ནོ། །
སྲིད་བློན་ན་རེ། ཁོ་པ་སྡུག་དཀའ་བ་འདི་འདྲ་མྱོང་བ་ལས་ཤི་ནའང་གནས་
ཟོས་བདེ་བ་ཡིན།
ཉ་པ་དེས་ཁོང་ཁྲོ་ཆེན་པོས་ཀྲང་ཨར་ཧྥན་ལ་ཨཱ་ལཱ་ཐུགས་རྗེ་ཅན་གྱིས་ཁྱོད་
ལམ་བཟང་པོར་འདྲེན་མི་སྲིད། ཁྱོད་ཅག་གིས་བདག་གསོད་དགོས་པ་ནི་བདག་
གིས་གྲོང་ཁྱེར་སྦག་ཏཱའི་ནང་ཁྱོད་ཚོའི་ལམ་བཀག་པ་ཡིན་ནམ་ཞེས་བརྗོད།
སྲིད་བློན་ཀྲང་ཨར་ཧྥན་གྱིས་ཉ་པར། ཁྱོད་ཀྱིས་སླར་ཡང་ཤོག་བུ་གཅིག་སྒྲུགས་
དང༌། ཨཱ་ལཱ་ཐུགས་རྗེ་ཅན་གྱིས་ཁྱོད་ལ་མགོན་སྐྱབས་གནང་བ་ཤོག་ཅེས་བརྗོད།
ཉ་པས་ཤོག་བུ་ཞིག་བསྒྲུགས་ནས་ཀྲང་ཨར་ཧྥན་ལ་སྤྲད། ཀྲང་ཨར་ཧྥན་གྱིས་
ཤོག་ཐོག་གི་ཡི་གེར་བལྟས་ནས་གཏམ་མི་སྨྲ་བར་བསྡད།
ཧ་ལི་ཧྥས་ཀྲང་ཨར་ཧྥན་ལ་ཁྱོད་ཁ་མི་གྲགས་པ་ཅི་ཡིན་ཞེས་དྲིས།
ཀྲང་ཨར་ཧྥན་ན་རེ། ་པར་དངུལ་དངོས་གང་ཡང་སྤྲོད་མི་དགོས་ཞེས་བྲིས་
འདུག
ཧ་ལི་ཧྥས་ངེད་ཚོས་ཉ་པར་འཚོ་གོས་སྦྱོར་མི་དགོས་པས་ཁོ་ལོག་སོང་ན་འགྲིག་
ཅེས་གསུངས།
ཀྲང་ཨར་ཧྥན་གྱིས་རྒྱལ་པོ་ཆེན་པོས་ཁོར་སླར་ཡང་ཤོག་བུ་ལན་གཅིག་སྒྲུག་
ཆོག་པའི་གནང་བ་བསྩལ་ན། ངེས་མེད་ཁོས་གསོལ་རས་ཆེ་བའི་ཤོག་བུ་ཞིག་སྒྲུག་
སྲིད་ཅེས་བརྗོད།
ཧ་ལི་ཧྥས་དེ་ལྟར་ན། ཁོ་མཐའ་མཇུག་ཏུ་ཤོག་བུ་གཅིག་སྒྲུག་བཅུག་དང་ཞེས་
447

༄༅།།མཚན་ཞག་སྟོང་གི་གཏམ་རྒྱུད།
གསུངས་ནས་ཀྲང་ཨར་ཧྥན་གྱི་ཞུ་རེ་དང་དུ་བླངས།
ཉ་པས་སླར་ཡང་ཤོག་བུ་ཐེངས་གསུམ་པ་དེ་བསྒྲུགས། ཤོག་བུའི་ཐོག་ཉ་པར་
གསེར་ཊམ་གཅིག་སྟེར་རྒྱུ་ཞེས་བྲིས་ཡོད་པས། ཀྲང་ཨར་ཧྥན་གྱིས་བདག་གིས་ཁྱོད་
ལ་ཁེ་ཕན་འདྲ་ཐོབ་ན་བསམས་ཀྱང་ཨཱ་ལཱས་ཁྱོད་ལ་གསེར་ཊམ་གཅིག་ལས་གསོལ་
རས་གནང་མི་འདུག་ཅེས་བརྗོད།
ཉ་པ་ན་རེ། རྒྱུག་ཤན་བརྒྱ་རེ་བཏང་བར་གསེར་ཊམ་རེ་སྤྲོད་པ་དེ་ནི་གླ་ཡོན་
ཧ་ལས་དགོས་པ་ཞིག་ཡིན་ནམ། ཨཱ་ལཱ་ཐུགས་རྗེ་ཅན་གྱིས་གྲོད་ལུག་ཁྱོད་བདེ་བར་
འཇོག་མི་སྲིད།
ཉ་པའི་གཏམ་དེ་ཐོས་པ་དང་ཧ་ལི་ཧྥ་ནི་བཞད་བགད་ཆེན་པོ་ཤོར། ཀྲང་ཨར་
ཧྥན་གྱིས་ཉ་པ་ཁྲིད་དེ་ཕོ་བྲང་ནས་ཕྱིར་ཐོན། ཕོ་བྲང་རྒྱལ་སྒོའི་འགྲམ་དུ་སླེབས་
དུས་བློན་སོན་དྷ་ལི་དེ་གར་བསྡད་ཡོད་པ་ཁོས་ཉ་པ་མཐོང་འཕྲལ་སྐད་ཤུགས་ཆེན་
པོས། ཉ་པ། ཁྱོད་འདིར་ཤོག་དང་། རྒྱལ་པོ་ཆེན་པོས་གསོལ་རས་གང་གནང་བྱུང་
ངམ། ངེད་རྣམས་དང་མཉམ་དུ་སྤྱོད་དགོས་ཞེས་བརྗོད།
ཉ་པས། ཨཱ་ལཱ་ཚད་བཙུགས། ཁྱོད་ཉོན་ཅིག བདག་གིས་རྒྱུག་ཤན་བརྒྱ་ཕྲག་
གཅིག་གཟེད་པའི་རིན་དུ་གསེར་ཊམ་གཅིག་བྱུང༌། ནག་རིལ་ཁྱོད་ལ་དགོས་ན་
འདིར་ཡོད་ཅེས་བརྗོད་ནས་གསེར་ཊམ་གཅིག་པོ་དེ་བློན་སོན་དྷ་ལིའི་ཁ་གདོང་དུ་
བསྐྱུར་ནས་མིག་ཆུ་གཏོང་བཞིན་ཕོ་བྲང་གི་རྒྱལ་སྒོ་ནས་ཕྱིར་ཐོན། ཚུལ་འདི་མཐོང་
བ་དང་སོན་དྷ་ལིས་ཉ་པས་བཤད་པ་བདེན་པར་སྙམ་ནས་གམ་གཡོག་རྣམས་ལ་ཉ་
པ་འདིར་ཁྲིད་ཡོང་དགོས་པའི་ངག་བཀོད་བྱས་པ་དང་ཆབས་ཅིག་ཏུ་ཨམ་ཕྲག་ནས་
དངུལ་ཁུག་དམར་པོ་ཞིག་བཏོན་པ་དེའི་ནང་གསེར་ཊམ་བརྒྱ་ཕྲག་གཅིག་ཡོད་པ་
དེ་ཉ་པའི་ལག་ཏུ་བླུགས་ནས་གསེར་ཊམ་འདི་དག་ནི་ཁྱོད་ཀྱི་ཉ་རིན་ཡིན་པས་ཁྱོད་
448

ཉ་པ་དང་ཧཱ་ལི་ཧྥའི་གཏམ་རྒྱུད།
ཁུར་སོང་ཞེས་བརྗོད།
ཉ་པས་དཔོན་སོན་དྷ་ལིའི་གསེར་ཊམ་བརྒྱ་ཕྲག་གཅིག་དང་ཧ་ལི་ཧྥའི་གསོལ་
རས་གསེར་ཊམ་གཅིག་བྱུང་བའི་དགའ་ཚོར་གྱིས་ལུས་ཐོག་གི་ན་ཟུག་ཀྱང་གཏིང་
རྗེད་དུ་སོང་ནས་དགའ་དགའ་སྤྲོ་སྤྲོའི་ངང་ཁྱིམ་དུ་ལོག སྟབས་འགྲིག་པ་ཞིག་ལ།
ཁོ་ཁྱིམ་དུ་ལོག་པའི་ལམ་བར་དུ་བྲན་གཡོག་ཁྲོམ་ར་ཞིག་བརྒྱུད་དེ་འགྲོ་བའི་ཚེ་ན་མི་
ཚོགས་མང་པོ་འདུས་པའི་དོ་ར་ཞིག་ཕྲད་པ་ཁོའི་ཡིད་ལ་འདིར་སྐྱེ་བོའི་ཚོགས་ཆེན་
པོ་འདི་འདྲ་འདུས་པ་ཅི་ཡིན་ནམ་སྙམ་པ་དང་མི་ཚོགས་ཀྱི་ཁྲོད་དུ་འཚང་སོང་བ་
ན། ཚོང་པ་རྣམས་ཀྱིས་ཁྱོད་ཅག་ཕར་ཤིག་ཚུར་ཤིག་བྱས་ནས་ནཱ་ཧུ་ཙེ་ཐུ་ཛ་ལི་ཐུལ་
ལ་ས་རྒྱ་ཆེ་ཙམ་ཞིག་འཇོག་དགོས་ཞེས་བརྗོད་པ་ཐོས།
མི་རྣམས་ཀྱིས་ཕར་ཤིག་ཚུར་ཤིག་བྱས་ནས་དབུས་སུ་ས་ཆ་རྒྱ་ཆེ་ཙམ་ཞིག་
བཞག ཉ་པ་ཧ་རི་ཕཱས་མི་ཚོགས་ཀྱི་ཁྲོད་ནས་ལྟ་བའི་ཚེ་དོ་རའི་དབུས་སུ་ལོ་ན་
དྲུག་ཅུ་སྐོར་ལ་སླེབས་པའི་རྒད་པོ་ཞིག་གི་འགྲམ་དུ་ཤིང་སྒམ་ཞིག་ཡོད་པ་དང་སྒམ་
སྟེང་དུ་བྲན་གཡོག་གཅིག་ཙོག་པུར་བསྡད་ཡོད་པ་རིག དེའི་ཚེ་ན་རྒད་པོ་དེས་ཚོང་
རིགས་དང་འབྱོར་ལྡན་ཚོ། སྒོ་ལྕགས་བརྒྱབ་པའི་ཤིང་སྒམ་འདི་བཙུན་མོ་ཙུ་པི་ཡུ་
ཏཱན་གྱི་ཕོ་བྲང་ནས་དབོར་ཡོང་བ་ཡིན་པས། ཁྱོད་ཅག་སུ་ཞིག་གིས་ཡ་ཡུད་རྩེད་
ནས་ཉོ་འདོད་པ་ཡིན་ན་གོང་གཏོང་ཤོག ཨཱ་ལཱ་ཐུགས་རྗེ་ཅན་་གྱིས་ཁྱོད་ཅག་ལ་
དངོས་གྲུབ་སྩལ་ཡོང་ཞེས་སྐད་འབོད་བྱས།
ཚོང་པ་ཞིག་གིས་ཨཱ་ལཱ་ཚད་བཙུགས། བྱ་བ་འདི་ཡ་ཡུད་ཆེ་བས་ཁྱེད་རྣམས་
ཀྱིས་བདག་ལ་འཁང་བར་མི་བྱེད། ཁོ་བོས་གསེར་ཊམ་བཅུ་ཕྲག་གཉིས་སྤྲོད་ཅེས་
བརྗོད། དེ་མུར་ཚོང་པ་ཞིག་གིས་བདག་གིས་གསེར་ཊམ་བཅུ་ཕྲག་ལྔ་སྤྲོད། དེ་
ལྟར་ཚོང་པ་རྣམས་ང་འགྲན་ཁོ་འགྲན་གྱིས་གོང་བསར་ནས་རིན་གོང་གསེར་ཊམ་
449

༄༅།།མཚན་ཞག་སྟོང་གི་གཏམ་རྒྱུད།
བརྒྱ་ཕྲག་གཅིག་བར་འཕར། དེ་མཚམས་སུ་རྒད་པོ་དེས་ད་དུང་རིན་གོང་བསར་
མཁན་ཨེ་ཡོད་ཅེས་བརྗོད་པ་ན། ཉ་པ་ཧ་རི་ཕཱས་ཁོ་བོས་གསེར་ཊམ་བརྒྱ་དང་
གཅིག་སྤྲོད་ཅེས་བརྗོད། ཚོང་པ་རྣམས་ཀྱིས་ཧ་རི་ཕཱས་བསར་བའི་གོང་ཚད་དེ་ཐོས་
པ་དང་ཐམས་ཅད་ཀྱི་ཡིད་ལ་ཁོ་པས་ཀུ་རེ་བྱེད་པ་ཡིན་ནོ་སྙམ་ནས་ཚང་མས་ཟུར་
ཟ་བཞད་གད་དང་སྦྲགས་ཏེ་དེ་ལྟར་ལགས་ན། སྐུ་ཞབས་ཁྱེད་ཀྱིས་གསེར་ཊམ་བརྒྱ་
དང་གཅིག་ལ་ཧ་རི་ཕཱར་ཚོངས་ཤོག་ཅེས་བརྗོད།
རྒད་པོ་ན་རེ། ཨཱ་ལཱ་ཚད་བཙུགས། བདག་གིས་སྒམ་འདི་ཁོ་ལ་མ་གཏོགས་
གཞན་ལ་མི་འཚོང༌། ད་ནི་ཉ་པ་ཁྱོད་ཀྱིས་རིན་དངུལ་སྤྲད་ནས་སྒམ་འདི་ཁུར་སོང་།
ཨཱ་ལཱ་ཐུགས་རྗེ་ཅན་གྱིས་ཁྱོད་ལ་དངོས་གྲུབ་སྩོལ་བ་ཤོག་ཅེས་བརྗོད།
ཉ་པ་ཧ་རི་ཕཱས་གསེར་ཊམ་རྣམས་བྲན་གཡོག་དེར་སྤྲད་ནས་ཤིང་སྒམ་ཉོས།
བྲན་གཡོག་དེས་གསེར་ཊམ་རྣམས་དེར་ཡོད་མི་རྣམས་ལ་སྦྱིན་པ་བཏང་རྗེས་ཕོ་བྲང་
དུ་ལོག་ནས་དེ་དོན་བཙུན་མོའི་སྙན་དུ་གསོལ་བས་བཙུན་མོ་རབ་ཏུ་དགྱེས།
ཧ་རི་ཕཱས་ཤིང་སྒམ་ཕྲག་པར་གཟར་ནས་འགྲོ་རྩིས་བྱས་ཀྱང་མ་ཐེག་པས་ཨ་
འཐས་ཀྱིས་མགོ་ཐོག་ཏུ་གཡབ་ནས་ཁྱིམ་དུ་ལོག ཁྱིམ་གྱི་སྒོ་རྩར་སླེབས་པ་དང་ཁོ་ནི་
ངལ་བས་ཡོངས་སུ་དུབ་པས་ཤིང་སྒམ་ཕབ་སྟེ་སྒོ་འགྲམ་དེ་གར་ངལ་གསོས་ཏེ་སྡོད་
པའི་ཚེ་རང་ཐོག་ཏུ་བྱུང་བའི་ཆག་སྒོ་རྣམས་ཡིད་ལ་དྲན་ནས་འདི་སྙམ་དུ་བསམས་
པར། ཤིང་སྒམ་འདིའི་ནང་གང་བླུགས་ཡོད་པ་བདག་གིས་སྔར་ནས་ཤེས་ན་དགའ་
བ་ཨང་། ཁོ་པས་དེ་ལྟར་བསམ་བློ་གཏོང་བཞིན་ཁྱིམ་སྒོ་ཕྱེ་ནས་ཤིང་སྒམ་ནང་དུ་
དྲུད། དེ་ནས་ཤིང་སྒམ་ཁ་ཕྱེ་རྩིས་ཇི་ལྟར་བྱས་ཀྱང་ཁ་འབྱེད་མ་ཐུབ་པས། ཁོ་ཡིད་
ཐང་ཆད་ནས་རང་གིས་རང་ལ་ཤིང་སྒམ་འདི་ཉོ་བ་བདག་ཡིད་གདོན་གྱིས་བརླམས་
པ་ཡིན་ནམ། བདག་གིས་སྒམ་འདི་ཅི་ནས་ཀྱང་ཁ་འབྱེད་ཐུབ་པ་བྱས་ཏེ་འདི་ནང་
450

ཉ་པ་དང་ཧཱ་ལི་ཧྥའི་གཏམ་རྒྱུད།
དངོས་པོ་ཅི་ཞིག་བླུགས་ཡོད་པ་མ་བལྟས་ན་ག་ལ་འགྲིག། ཅེས་བརྗོད་ནས་སྒོ་
ལྕགས་འབྱེད་ཐབས་ཇི་ལྟར་བྱས་ཀྱང་འབྱེད་མ་ཐུབ་པས། ཁོའི་ཡིད་ལ་ཤིང་སྒམ་
འདི་དོ་ནུབ་འདི་གར་བཞག་ནས་ཕྱི་ཉིན་སྒོ་ཕྱེ་ཨེ་ཐུབ་ལྟ་དགོས་སྙམ།
ཁོས་ཉལ་བའི་གྲབས་བྱེད་པ་ན། མལ་ས་ཐམས་ཅད་ཤིང་སྒམ་དེས་བཟུང་ནས་
ཉལ་བའི་གནས་མ་མཆིས་པས། དེ་ནུབ་ཤིང་སྒམ་དེའི་ཐོག་ཏུ་མལ་བཅོས་ནས་ཉལ།
ཁོ་པ་མལ་དུ་ཞུགས་ནས་ཡུད་ཙམ་སོང་བ་ན། མལ་འོག་གི་ཤིང་སྒམ་ལས་འགུལ་
བའི་སྒྲ་བྱུང་བས། ཁོ་ནི་འཇིགས་དངངས་ཀྱིས་གཉིད་ཀྱི་སྐལ་བ་ཡལ་ཞིང་བློ་རིག་
ཀྱང་འཆོལ། ཁོས་མལ་ལས་ཧོབ་ལངས་ཀྱིས་ཤིང་སྒམ་འདིའི་ནང་དུ་འདྲེ་ངན་ཡོད་
པ་མིན་ནམ། ཨཱ་ལཱའི་ཐུགས་རྗེས་ཤིང་སྒམ་འདི་ཁ་ཕྱེ་མ་ཐུབ་པ་ལེགས་སོ། ། གལ་
ཏེ་སྒམ་འདི་ཁ་ཕྱེ་ཐུབ་ཡོད་ན་མཚན་གུང་མུན་ནག་གི་ཁྲོད་དུ་འདྲེ་ངན་དེས་བདག་
གི་ཐོག་ཏུ་མཆོངས་ན་ཁོ་བོ་འཆི་བར་ངེས་སོ་ཞེས་ཆིག་ལབ་བརྒྱབ།
ཡུད་ཙམ་སོང་བ་དང་འགུལ་བའི་སྒྲ་འཇགས་མཚམས་ཁོས་སླར་ཡང་སྒམ་ཐོག་
ཏུ་ཉལ། ཡུད་ཙམ་སོང་བ་ན་མལ་འོག་གི་ཤིང་སྒམ་ལས་སླར་ཡང་སྔར་ལས་ཡུན་
རིང་བའི་འགུལ་སྒྲ་ཞིག་བྱུང་བས། ཧ་རི་ཕཱས་མལ་ལས་མཆོངས་ཏེ་སྨྲས་པར། ད་ནི་
སླར་ཡང་ཆག་སྒོ་ཆེན་པོ་ཞིག་ཡོང་བ་མིན་ནམ། འདི་འདྲའི་ཡིད་སུན་པ་ཨང་ཞེས་
བརྗོད་མུར་རྟབ་རྟབ་པོར་སོང་ནས་སྒྲོན་མེ་འཚོལ་བ་ན་ཁོ་ནི་ལག་འཛངས་ཆེ་བས་
སྔར་ནས་གྲབས་འཇོག་གི་སྒྲོན་མེ་ནི་ག་ལ་ཡོད། ད་ནི་གྲོང་པ་ཁྱིམ་མཚེས་རྣམས་ལ་
རེ་བའི་དུས་ལ་བབས་པར་སྙམ་ནས་སྒོ་དོན་ཏེ་གྲོང་པ་ཁྱིམ་མཚེས་ཚོ……… ཞེས་སྐད་
ཆེན་གྱིས་འབོད།
ཉ་པ་ཧ་རི་ཕཱའི་སྐད་འབོད་ཀྱིས་གྲོང་པ་ཁྱིམ་མཚེས་རྣམས་གཉིད་ལས་སད་
པས། དེ་རྣམས་ཀྱིས་ཧ་རི་པཱ། ཁྱོད་ཅི་བྱེད་པ་ཡིན་ནམ་ཞེས་དྲིས།
451

༄༅།།མཚན་ཞག་སྟོང་གི་གཏམ་རྒྱུད།
ཧ་རི་ཕཱ་ན་རེ། མགྱོགས་པོ་སྒྲོན་མེ་ཁུར་ཤོག འདིར་འདྲེ་ངན་འདུག་གོ
གཏམ་དེ་ཐོས་པ་དང་མི་རྣམས་ཡ་མཚན་ཆེན་པོ་བྱུང་ནས་ཁོ་ལ་སྒྲོན་མེ་སྟེར།
ཁོས་སྒྲོན་མེ་ཁུར་ནས་ཁྱིམ་སྦུག་ཏུ་སོང་བ་དང་རྡོ་བརྒྱབ་ནས་ཤིང་སྒམ་གྱི་སྒོ་ལྕགས་
རྫོག་སྟེ་སྒམ་སྒོ་ཕྱེ་བ་ན། དེའི་ནང་དྲི་ཟའི་བུ་མོ་ལྟར་མཛེས་པའི་གཞོན་ནུ་མ་ཡིད་
དུ་འོང་བ་ཞིག་མཆིས། .གཞོན་ནུ་མ་དེ་ནི་བཟི་སྨན་གྱིས་རེ་ཞིག་ཚོར་ཤེས་ཡོངས་སུ་
ཉམས་ནས་སྲོག་མེད་བེམ་པོ་ལྟ་བུར་གྱུར་མོད། འོན་ཀྱང་ད་ལྟའི་གནས་སྐབས་སུ་
མོ་གློ་ལུ་བ་དང་ཆབས་ཅིག་བཟི་སྨན་བསྐྱུགས་ནས་ཚོར་ཤེས་སླར་གསོ་བྱུང་མཚམས་
ཤིང་སྒམ་ནང་དབུགས་འཐུམས་པས་ལུས་འགུལ་བར་བྱས།
གཞོན་ནུ་མ་མཐོང་བ་དང་ཧ་རི་ཕཱས་དེ་མར་ལུས་པོ་བསྒུར་ཏེ་ཨཱ་ལཱ་མཁྱེན་ནོ། །
བདག་གི་དམན་ཆུང་བུ་མོ། ཁྱོད་གང་ནས་ཡོང་བ་ཡིན་ནམ་ཞེས་དྲིས།
གཞོན་ནུ་མ་དེས་མིག་གཉིས་ཟུམ་ཟུམ་བྱེད་བཞིན་ཡཱ་སི་མི་ནཱ་དང་ནེར་ཀྲ་ས།
གཉིས་འབོད་ཤོག་ཅེས་བརྗོད།
2
ཧ་རི་ཕཱས་འདིར་ཐེ་མུ་རུ་ཧོ་ནུ་ཡུས མ་གཏོགས་མི་འདུག་ཅེས་བརྗོད།
གཞོན་ནུ་མ་དེས་མིག་གདངས་ནས་ལྟ་བའི་ཚེ་ཧ་རི་ཕཱ་མཐོང་བ་དང་ཡ་མཚན་
ཆེན་པོས་ཁྱོད་སུ་ཡིན་ནམ། བདག་གང་དུ་སླེབས་སམ་ཞེས་དྲིས།
ཧ་རི་ཕཱ་ན་རེ། ཁྱོད་བདག་གི་ཁྱིམ་དུ་ཡོད་པ་ཡིན།
གཞོན་ནུ་མ་ན་རེ། ཁོ་མོ་ཧ་ལི་ཧྥ་ཧ་རུ་ནཱ་ལ་ཧྲེ་རྡའི་ཕོ་བྲང་དུ་ཡོད་པ་མ་
ཡིན་ནམ།
ཧ་རི་ཕཱ་ན་རེ། སྨྱོན་མ་ཁྱོད་ཅི་ཟེར་བ་ཡིན། ལ་ཧྲེ་དྷ་ལ་ཧ་ལས་རྒྱུ་ཅི་ཡོད།
ཞལ་ཏ་མར་བཏགས་པའི་མེ་ཏོག་གི་མིང་སྟེ་སྒོག་པ་མེ་ཏོག་དང་སྲན་མ་མེ་ཏོག
༧སེན་མོ་མེ་ཏོག
452

ཉ་པ་དང་ཧཱ་ལི་ཧྥའི་གཏམ་རྒྱུད
ད་ཆ་ཁྱོད་ཁོ་བོའི་གཡོག་མོ་རེད། ཁྱོད་ཤིང་སྒམ་འདིའི་ནང་ཉལ་ནས་བསྡད་ཡོད་
པ་ཁོ་བོས་གསེར་ཊམ་བརྒྱ་དང་གཅིག་སྤྲད་ནས་ཉོས་པ་ཡིན།
གཞོན་ནུ་མ་ན་རེ། ཁྱོད་ཀྱི་མིང་ལ་ཅི་ཟེར།
ཧ་རི་ཕཱ་ན་རེ། བདག་གི་མིང་ལ་ཧ་རི་ཕཱ་ཟེར།
གཞོན་ནུ་མ་དེས་དབུགས་རིང་ཞིག་བྱིན་ནས་སྨྲས་པར། ལམ་འགྲོ་ཞེས་པ་དེ་
སྐད་ཅིག་ཙམ་གྱི་རིང་དུ་ཡིན་པས། བདག་ལ་བསོད་ནམས་ཆེན་པོ་འདི་འདྲ་མེད་
པ་ཁོ་མོས་ཤེས། ཞེས་བརྗོད་མཚམས་མོས་དགོད་ཆེན་པོ་ཞིག་བགད་ནས་ད་གཡུག་
ཞོག གནས་ཚུལ་འདི་མ་བཤད་ན་ལེགས། དེ་ལས་ཁྱོད་ཀྱི་ཁྱིམ་དུ་བཟའ་རྒྱུ་འདྲ་ཨེ་
ཡོད་ཅེས་དྲིས།
ཧ་རི་ཕཱ་ན་རེ། ཨཱ་ལཱ་ཚད་བཙུགས། བདག་གི་ཁྱིམ་དུ་ཟས་ཀྱི་དྲི་མ་ཙམ་མེད།
དྲང་པོར་བརྗོད་ན། ཁོ་བོ་ཡང་བཟའ་བཏུང་མེད་པར་ཉིན་ཞག་གཉིས་ཙམ་སོང་
བས་གྲོད་པ་ཤིན་ཏུ་ལྟོགས།
གཞོན་ནུ་མ་ན་རེ། ཁྱོད་ལ་ལག་དངུལ་སྒོར་གཅིག་ཀྱང་མེད་པ་ཡིན་ནམ།
ཧ་རི་ཕཱ་ན་རེ།ཨཱ་ལཱ་ཚད་བཙུགས། ཤིང་སྒམ་འདི་ཉོས་ནས་ལག་དངུལ་ཐམས་
ཅད་བརྡབ་བརྡབ་གསིག་གསིག་བཏང་བ་ཡིན། ད་ནི་དངུལ་སྐར་ལི་གཅིག་
ཀྱང་མེད།
གཞོན་ནུ་མ་དེས་དགོད་ཙམ་བྱས་རྗེས་ཁོ་ལ་ཁོ་མོ་གྲོད་པ་ལྟོགས་ཆེ་བས། ཁྱོད་
ཁྱིམ་མཚེས་ཀྱི་སར་ཟས་རིགས་ཕྲན་བུ་སློང་དུ་སོང་ཞེས་བརྗོད།
ཧ་རི་ཕཱས་མལ་ལས་ལངས་ཤིང་ཕྱི་ལ་ཐོན་ནས་གྲོང་པ་ཁྱིམ་མཚེས་ཚོ་ཞེས་སྐད་
ཆེན་གྱིས་འབོད། ཁྱིམ་མཚེས་རྣམས་སྐྱིད་པོའི་གཉིད་ལས་སད་པས་ཧ་རི་ཕཱ། ཁྱོད་
ཅི་བྱས་སོང་ངམ་ཞེས་དྲིས།
453

༄༅།།མཚན་ཞག་སྟོང་གི་གཏམ་རྒྱུད།
ཧ་རི་ཕཱས་ཁྱིམ་མཚེས་ཚོ། ཁོ་བོ་གྲོད་པ་ལྟོགས་ཆེ་བས་ཁྱོད་ཅག་གིས་བདག་
ལ་བཟང་བཏུང་འདྲ་སྦྱིན་པ་གནང་ཞེས་བརྗོད།
གྲོང་པ་ཁྱིམ་མཚེས་རྣམས་སྙིང་རྗེས་མི་བཟོད་པར་ཁྱིམ་མཚེས་སྐྱེ་བོ་ཞིག་
གིས་ཁོ་ལ་བག་ལེབ་གཅིག་བྱིན་པ་དང་། ཁྱིམ་མཚེས་གཞན་ཞིག་གིས་ཁོ་ལ་བག་
ཟན་སིལ་ཧྲུག་འདྲ་བྱིན། ཡང་ཁྱིམ་མཚེས་གསུམ་པ་དེས་ཁོ་ལ་ཕྱུར་བ་བྱིན། ཁྱིམ་
མཚེས་བཞི་པ་དེས་ཁོ་ལ་ཧུ་ཀྭ་ཞིག་བྱིན། ཁོས་ཟས་རིགས་དེ་དག་པང་དུ་ཁུར་ཏེ་
ཁྱིམ་ནང་དུ་ཡོད་པའི་གཞོན་ནུ་མ་དེའི་མདུན་དུ་སྤུངས་ནས་ད་ཁྱོད་བཟའ་བར་
གྱིས་ཤིག་ཅེས་བརྗོད།
གཞོན་ནུ་མ་དེས་ཁྲེལ་དགོད་ཅིག་བྱས་ནས་འདི་འདྲ་ཇི་ལྟར་བཟའ། ཆུ་ཕོར་
པ་གང་མེད་པར་སྐམ་རྫོང་བརྒྱབ་ཚེ་བདག་མིད་པ་འགགས་ནས་ཤི་འགྲོ་བ་མ་ཡིན་
ནམ་ཞེས་བརྗོད།
ཧ་རི་ཕཱས་བདག་གིས་ཁྱོད་ལ་ཆུ་དམ་བེ་གང་ལེན་དུ་འགྲོ་ཞེས་བརྗོད་མུར་དམ་
བེ་ཁུར་ནས་ཕྱི་རུ་ཐོན་ཏེ་གྲོང་པ་ཁྱིམ་མཚེས་ཚོ་ཞེས་སྐད་ཆེན་གྱིས་འབོད།
ཁྱིམ་མཚེས་རྣམས་ཡིད་སུན་ཏེ་ཧ་རི་ཕཱ། དོ་ནུབ་མཚན་མོ་ཁྱོད་ལ་འདྲེ་ཅི་ཞིག་
ཕྲད་པ་ཡིན་ནམ་ཞེས་དྲིས།
ཧ་རི་པཱས་ཁྱོད་ཅག་གི་ཟས་རིགས་ཞིམ་པོ་བྱུང༌། བདག་གྲོད་པ་བགྲང་སོང༌།
ཐུགས་རྗེ་ཆེ། འོན་ཀྱང་ད་ཆ་བདག་སྐོམས་ནས་མི་བཟོད་པས་ཁྱོད་ཅག་གིས་ཁོ་བོར་
ཆུ་ཕྲན་བུ་སྦྱིན་ཞེས་བརྗོད།
ཁྱིམ་མཚེས་རྣམས་ལ་ལས་ཆུ་ཕོར་པ་གང་ཙམ་དང་། ལ་ལས་ཆུ་སྐྱོགས་གང་
ཙམ། ལ་ལས་ཆུ་རྐྱན་བུ་གང་ཙམ་བྱིན་པས་ཁོའི་དམ་བེ་བྱུར་ལུད་ཁེངས་པ་ན་ཁོས་
ཁྱིམ་དུ་ཕྱིར་ལོག་གིས་ཆུ་དམ་གཞོན་ནུ་མའི་མདུན་དུ་བསྐྱལ་རྗེས་ད་ཁྱོད་ལ་གཞན་
454

ཉ་པ་དང་ཧཱ་ལི་ཧྥའི་གཏམ་རྒྱུད།
ཅི་དགོས་སམ་ཞེས་དྲིས།
གཞོན་ནུ་མས་ད་ནི་གང་ཡང་མི་དགོས་ཞེས་བརྗོད།
ཧ་རི་ཕཱ་ན་རེ། དེ་ལྟར་ན་ཁྱོད་གང་ནས་ཡོང་བ་བདག་ལ་ཤོད།
གཞོན་ནུ་མ་ན་རེ། མི་ངན་ཁྱོད་ཀྱིས་བདག་ངོ་མི་ཤེས་ན་ཁོ་མོའི་མིང་ལ་ཀུ་ཐུ་
ཀུ་ལུ་པད་ཟེར་ཞིང། ཧ་ལི་ཧྥ་ཧ་རུ་ནཱ་ལ་ཧྲེ་དྷའི་བཙུན་མོ་ཡིན། རྒྱལ་པོའི་བཙུན་
མོ་ཙུ་པི་ཡུ་ཏཱན་ཞེས་པ་དེ་བདག་གི་མཛེས་སྡུག་ལ་མི་བཟོད་པར་ཕྲག་དོག་གིས་
སྙིང་མྱོས་ཏེ་ཁོ་མོར་བཟི་སྨན་བཏབ་ནས་ཤིང་སྒམ་འདི་ནང་དུ་བླུགས་ཏེ་ཕོ་བྲང་
ནས་ཕྱིར་བཏོན། ཨཱ་ལཱ་མཁྱེན་ནོ༎ ཚེགས་མེད་དུ་སྒྲུབ་སླ་བའི་བྱ་བ་འདི་ཁྱོད་རང་
གིས་མགོ་ཐག་འབུད་དགོས་པ་ལས་གཞན་སུས་ཀྱང་ནུས་པ་མ་ཡིན། བདག་ལ་བྱུང་
བའི་ཆག་སྒོ་འདི་ཁྱོད་ལ་ལྟོས་ན་དངོས་གྲུབ་གནམ་ནས་ལྷུང་བ་ཞིག་རང་རེད། བྱ་
བ་འདིས་ཁྱོད་ལ་ཧ་ལི་ཧྥ་ལ་ཧྲེ་དྷའི་ས་ནས་དངུལ་ཁྱོན་ཆེ་རག་ཐུབ་པས་ཁྱོད་ཕྱུག་
བདག་འབྱོར་ལྡན་པ་ཞིག་ཏུ་གྱུར་ཐུབ་ངེས་རེད།
ཧ་རི་ཕཱ་ན་རེ། ལ་ཧྲེ་དྷ་ཟེར་བ་དེ་ནི་བདག་བཀག་ཉར་བྱེད་མཁན་དེ་མ་
ཡིན་ནམ།
གཞོན་ནུ་མ་ན་རེ། དེ་རང་རེད།
ཧ་རི་ཕཱ་ན་རེ། གླེན་ཞིང་གཏུམ་དྲག་ཆེ་བའི་སྐྱེ་བོ་འཇུངས་པ་ཅན་དེ་འདྲ་
བདག་གིས་མཐོང་མྱོང་མེད། བདག་གིས་ཁོ་ལ་ཉ་འཛིན་སྟངས་བསླབས་ནས་ངེད་
གཉིས་མཉམ་དུ་ཉ་འཚོང་བའི་ལས་སུ་གཞོལ། འོན་ཀྱང་ཁོས་བདག་ལ་མགོ་སྐོར་
བཏང་བས་མ་ཚད། ཁ་ཉིན་བདག་ལ་རྒྱུག་ཤན་བརྒྱ་ཕྲག་གཅིག་བཏང་རྗེས་གསེར་
ཊམ་གཅིག་རང་བྱིན། ཁོ་བོ་ནི་ཡིད་ལ་འགྱོད་པ་དཔག་ཏུ་མེད་པ་བྱུང༌།
གཞོན་ནུ་མ་ན་རེ། ཁྱོད་བྱུང་རྒྱལ་གྱི་གཏམ་སྨྲ་མི་ཉན། དེ་ལས་ཕུགས་རྒྱང་
455

༄༅།།མཚན་ཞག་སྟོང་གི་གཏམ་རྒྱུད།
གི་བསམ་བློ་གཏོང་དགོས་པ་གལ་ཆེ། ཕྱིས་སུ་ཁྱོད་ཁོ་དང་ཕྲད་དགོས་པས་ཕ་རོལ་
ལ་གུས་པ་བྱས་ན་ཁྱོད་ཀྱི་བསམ་དོན་འགྲུབ་པར་ངེས་སོ། །
གཞོན་ནུ་མའི་གཏམ་དེ་ཐོས་པ་ན། ཧ་རི་ཕཱ་གཉིད་ལས་སད་པ་ལྟར་བློ་སྒོ་ཕྱེ་
ནས་ཨཱ་ལཱ་ཐུགས་རྗེ་ཅན་གྱིས་རང་ལ་སླད་མའི་བདེ་སྐྱིད་ཀྱི་ལམ་སྟོན་མཛད་པ་འདྲ་
སྙམ་ནས་སྨྲས་པར། ཐམས་ཅད་ཁྱོད་ཀྱི་ངག་ལ་ཉན་པར་བྱེད་དོ། ། ད་ནི་ཁྱོད་བློ་
ལྷོད་ལ་ཕབ་ནས་ངལ་གསོ་བར་གྱིས་ཞེས་བརྗོད།
གཞོན་ནུ་མ་དེས་ལུས་གོས་མ་ཕུད་པར་སྒང་རིལ་མར་ཉལ་བ་ན། ཧ་རི་ཕཱ་
ཡང་མོ་དང་རྒྱང་ཆོད་པའི་རྩིག་ཁུག་ཅིག་ཏུ་ཉལ། དེ་ནུབ་ཁོང་གཉིས་ཀ་གཉིད་
ཐེངས་གཅིག་རང་ལ་ཕྱི་ཉིན་ཞོགས་པ་བར་གཉིད་ལ་ཤོར། གཞོན་ནུ་མ་གཉིད་ལས་
སད་པ་དང་མོས་ཧ་རི་ཕཱ་སྣག་ཤོག་འཚོལ་བར་བཏང་ཐོག ཧ་ལི་ཧྥའི་ཟླ་གྲོགས་ཚོང་
རིགས་ཤིག་ལ་བསྐུར་རྒྱུའི་ཕྲིན་ཡིག་གཅིག་བྲིས་པའི་ནང་རང་ཉིད་ལ་ཆག་སྒོ་བྱུང་
ནས་ཉ་པ་ཧ་རི་ཕཱར་བཙོངས་པའི་སྔ་ཕྱིའི་གནས་ཚུལ་དང་། ད་ཆ་ཁྱོད་ནས་ཁོ་མོ
སྐྱོབ་ཐབས་ཀྱི་རོགས་རམ་བྱེད་དགོས་ལུགས་བྲིས་རྗེས་ཕྲིན་ཡིག་དེ་ཧ་རི་ཕཱའི་ལག་
ཏུ་སྤྲད་དེ་ཁྱོད་རིན་ཆེན་ཕྲ་རྒྱན་ཁྲོམ་རར་སོང་སྟེ་དེ་གར་ཨི་པན་ཀེར་ནོ་སུ་ཞེས་
པའི་རིན་ཆེན་རྒྱན་ཆ་འཚོང་མཁན་ཞིག་ཡོད་པ་དེ་རྩད་གཅོད་ཀྱིས་ཕྲིན་ཡིག་འདི་
ཁོ་པར་སྤྲོད་ལ་གཞན་གྱི་གཏམ་གང་ཡང་ཤོད་མི་དགོས་ཞེས་མངག་བྱ་བྱས།
ཧ་རི་ཕཱས་ཁྱོད་ཀྱི་བཀའ་བཞིན་ཞུའོ། ། ཞེས་བརྗོད་ནས་དབུགས་ཐེངས་གཅིག་
ལ་རིན་ཆེན་ཕྲ་རྒྱན་ཁྲོམ་རར་རྒྱུག་སྟེ་དེ་གའི་ཚོང་རིགས་ལ་ཨི་པན་ཀེར་ནོ་སུའི་ཚོང་
ཁང་གར་ཡོད་ཞིབ་པར་དྲིས་རྗེས་མི་རྣམས་ཀྱིས་བསྟན་པ་བཞིན་ཚོང་ཁང་དེར་སོང་
ནས་སྦྱིན་བདག་ལ་བཞུགས་གདན་འཇགས་ཞེས་འཚམས་འདྲི་བྱས། ཨི་པན་ཀེར་ནོ་
སུས་ཁོ་ལ་ལྟ་ཙམ་བྱས་རྗེས་མཐོང་ཆུང་གི་ཚུལ་གྱིས་ཁྱོད་ལ་ཅི་དགོས་སམ་ཞེས་དྲིས།
456

ཉ་པ་དང་ཧཱ་ལི་ཧྥའི་གཏམ་རྒྱུད།
ཧ་རི་ཕཱས་ཁོ་ལ་ཕྲིན་ཡིག་སྤྲད། ཚོང་པ་དེས་ཕྲིན་ཡིག་ལག་ཏུ་བླངས་རྗེས་མི་
འདི་སློང་མོ་བྱེད་མཁན་སྤྲང་པོ་ཞིག་ཡིན་པར་སྙམ་པས། ལག་གི་ཕྲིན་ཡིག་མི་ལྟ་
བར་རང་གི་གམ་གཡོག་ལ་ཝ་ཡེ། སྐྱེ་བོ་འདིར་དངུལ་སྒོར་མོ་ཕྱེད་ཀ་ཞིག་སྦྱིན་
ཞེས་བརྗོད།
ཧ་རི་ཕཱས་སྦྱིན་བདག་ལགས། བདག་ལ་ཁྱེད་ཀྱི་གསོལ་རས་དགོས་དོན་མེད།
སྔོན་ལ་ཁྱེད་ཕྲིན་ཡིག་འདིར་གཟིགས།
ཚོང་པ་ཨི་པན་ཀེར་ནོ་སུས་ཕྲིན་ཡིག་བལྟས་པས་དོན་རྟོགས་ནས་ཕྲིན་ཡིག་
དེར་འོ་སྦྱར་བ་དང་མགོ་ཐོག་ཏུ་བཞག་རྗེས་གུས་པ་ཆེན་པོས་སྟན་ལས་ལངས་ཏེ་
སྨྲས་པར། སྐུ་ཞབས། ཁྱེད་ཀྱི་བཞུགས་གནས་གང་དུ་ཡོད་དམ་ཞེས་དྲིས།
ཧ་རི་ཕཱ་ན་རེ། ཁྱོད་བདག་གི་སྡོད་གནས་འདྲི་བ་ཅི་ཡིན། ཁྱོད་བདག་གི་བུ་
མོ་དེ་རྐུ་བསམས་པ་ཡིན་ནམ།
ཚོང་པ་ན་རེ། དེ་འདྲ་མ་ཡིན། བདག་གིས་ཁྱེད་གཉིས་ལ་བཟའ་རྒྱུའི་ཟས་
རིགས་འགའ་ཉོས་ནས་ཁྱེད་ལ་སྐུར་བསམས་པ་ཡིན།
ཧ་རི་ཕཱས་རང་གི་སྡོད་གནས་གར་ཡོད་དྲང་པོར་བརྗོད། ཨི་པན་ཀེར་ནོ་སུས་
ད་འགྲིག་སོང། ད་ནི་ཨཱ་ལཱས་ལྟས་ངན་ཁྱོད་སྐྱོབ་མི་སྲིད། ཅེས་བརྗོད་རྗེས་ཁོས་རང་
གི་གམ་གཡོག་གཉིས་བོས་ནས་ཁྱོད་གཉིས་སྐྱེ་བོ་འདི་མཉམ་དུ་མུ་ཧོ་ཤི་ནུའི་དངུལ་
ཁང་དུ་སོང་སྟེ་གསེར་ཊམ་སྟོང་གཅིག་བླངས་ནས་གང་མགྱོགས་ལོག་ཡོང་དགོས་
ཞེས་མངག་བྱ་བྱས།
གམ་གཡོག་གཉིས་པོ་དེས་ཧ་རི་ཕཱ་མཉམ་ཁྲིད་ཀྱིས་དངུལ་ཁང་དུ་སོང་ནས་
མུ་ཧོ་ཤི་ནུར་ང་ཅག་ནི་སྦྱིན་བདག་གི་བཀའ་བཞིན་གསེར་ཊམ་སྟོང་གཅིག་ལེན་དུ་
ཡོང་བ་ཡིན་ཞེས་བརྗོད་པ་ན། དངུལ་ཁང་སྦྱིན་བདག་གིས་གསེར་ཊམ་སྟོང་གཅིག་
457

༄༅།།མཚན་ཞག་སྟོང་གི་གཏམ་རྒྱུད།
བཏོན་ནས་ཁོང་གསུམ་པོར་སྤྲད། ཧ་རི་ཕཱས་གསེར་ཊམ་སྟོང་གཅིག་བླངས་ཏེ་གམ་
གཡོག་གཉིས་པོ་དང་མཉམ་དུ་རིན་ཆེན་རྒྱན་ཆ་འཚོང་མཁན་ཨི་པན་ཀེར་ནོ་སུའི་
ཚོང་ཁང་དུ་ལོག་ཡོང་བའི་ཚེ། སྦྱིན་བདག་དེ་ནི་གསེར་སྲང་སྟོང་ཕྲག་རི་བའི་དྲེའུ་
ཁྲ་ཁྲ་ཆེན་པོ་ཞིག་བཅིངས་ཤིང༌། མཐའ་སྐོར་དུ་གཡོག་པོའི་ཚོགས་ཀྱིས་བསྐོར་བ།
ད་དུང་ཁོའི་འགྲམ་དུ་སྒ་སྲབ་བསྟད་པའི་བཞོན་དྲེལ་ཞིག་ཀྱང་ཉར་ནས་ཡོད་པ་རིག
ཧ་རི་ཕཱ་འགྲམ་དུ་སླེབས་པ་དང་ཨི་པན་ཀེར་ནོ་སུས་ཁྱོད་དྲེའུ་འདི་བཅིབས་
ཞེས་བརྗོད།
ཧ་རི་ཕཱས་ཨཱ་ལཱ་ཚད་བཙུགས། བདག་ནི་དྲེའུ་བཞོན་ན་དྲེལ་ཐོག་ནས་ལྷུང་
བར་སྐྲག་པས་དྲེའུ་མི་བཞོན་ཞེས་བརྗོད།
ཡང་ཨི་པན་ཀེར་ནོ་སུས། ཁྱོད་དྲེའུ་མི་བཞོན་ན་མི་འགྲིག་ཅེས་བརྗོད།
ཧ་རི་ཕཱ་བྱེད་ཐབས་མ་བྱུང་བར་འདར་སིག་སིག་ཏུ་ཁ་རྒྱབ་ཏུ་ཕྱོགས་ནས་
བཞོན་ཏེ་དྲེའུའི་མཇུག་མ་དམ་དུ་བཟུང་ཞིང་སྐྲག་པའི་སྐད་ངན་དྲག་པོ་བརྒྱབ་པས་
སྐད་ཅིག་ལ་དྲེའུ་འདྲོགས་ནས་ཁ་ལོ་མ་ཐུབ་པར་ཁོ་ས་ཐོག་ཏུ་ལྷུངས་བ་ན་དེར་ཡོད་
མི་རྣམས་འར་ཆ་དིར་དིར་དུ་གྱུར། ཁོས་བདག་གིས་བོང་བུ་ཆེན་པོ་འདི་བཞོན་པར་
མི་བྱེད་ཅེས་ཁྱོད་ལ་བཤད་མ་བྱུང་ངམ་ཞེས་ཚོང་པར་འཁང་།
ཚོང་པ་ཨི་པན་ཀེར་ནོ་སུས་ཧ་རི་ཕཱ་ཁྲོམ་གཞུང་དེ་རང་ལ་བསྐྱུར་ཏེ་གམ་
གཡོག་དང་མཉམ་དུ་ཕོ་བྲང་དུ་བསྐྱོད་དེ་གནས་ཚུལ་བསྒྲགས་པ་མ་ཟད། ཧ་རི་
ཕཱའི་ཁྱིམ་དུ་ཡོང་ནས་ཀུ་ཐུ་ཀུ་ལུ་པད་ཁྲིད་དེ་སོང་།
དེ་ནས་ཧ་རི་ཕཱ་རྐང་པ་འཐེང་འཐེང་པོར་ཁྱིམ་དུ་གཞོན་ནུ་མར་གཡོག་རྒྱུག་
པར་ལོག་ཡོང་བའི་ཚེ་གྲོང་པ་ཁྱིམ་མཚེས་རྣམས་མཉམ་དུ་རུབ་ནས་ཕན་ཚུན་ཤབ་
ཤུབ་ཏུ་གཏམ་སྨྲ་བ་མཐོང་བ་ན། ཁོས་ཅི་ཟེར་ཞིབ་ཏུ་ཉན་པའི་ཚེ་སྐྱེ་བོ་ཞིག་གིས་
458

ཉ་པ་དང་ཧཱ་ལི་ཧྥའི་གཏམ་རྒྱུད།
ཧ་རི་ཕཱ་ཟེར་བ་དེ་འདི་འདྲའི་གདིང་ལྕི་བ་ཨང༌། ཁོས་བུ་མོ་དེ་གང་ནས་ཁྲིད་ཡོང་
བ་ཡིན་ནམ་ཞེས་བརྗོད། ཡང་ཁྱིམ་མཚེས་སྐྱེ་བོ་གཞན་ཞིག་གིས་མི་སྨྱོན་པ་དེས་
བུ་མོ་དེ་ར་རོས་ནས་ལམ་དུ་ཉལ་སྡོད་པའི་སྐབས་སུ་རང་གི་ཁྱིམ་དུ་ཁྲིད་ཡོང་བ་
ཡིན་སྲིད། ད་ཆ་ཁོས་རང་གི་སྤྱོད་ཚུལ་ལ་ནོངས་ཏེ་གནས་གཞན་ཞིག་ཏུ་ཡིབ་ནས་
བསྡད་ཡོད་པར་ངེས་སོ་ཞེས་བརྗོད།
ཧ་རི་ཕཱས་སྲང་མདོའི་མི་རྣམས་ཀྱི་གྱ་ཚོམ་གྱི་གཏམ་ལ་ཇི་མི་སྙམ་པར་སྐྱེ་བོ་དེ་
རྣམས་གཏམ་གྱི་ལེའུ་འཁྲུག་པའི་སྐབས་ཁོ་པ་ཚོའི་མདུན་དུ་ཐོན།
ཁྱིམ་མཚེས་རྣམས་ཀྱིས་ཁོ་མཐོང་མ་ཐག་ཨ་ཙི། ཁྱོད་ཅི་བྱས་སོང་བ་ཡིན་ནམ།
ཁྱོད་ཀྱི་ཁྱིམ་དུ་གནས་ཚུལ་ཅི་བྱུང་བ་ཁྱོད་ཀྱིས་ཤེས་སམ་ཞེས་བརྗོད།
ཧ་རི་ཕཱ་ན་རེ། ཨཱ་ལཱ་ཚད་བཙུགས།བདག་གི་ཁྱིམ་དུ་གནས་ཚུལ་ཅི་བྱུང་བ་ཁོ་
བོས་མི་ཤེས།
ཁྱིམ་མཚེས་ན་རེ། ད་གིན་བྲན་གཡོག་ཁྱུ་གཅིག་ཁྱོད་ཀྱི་ཁྱིམ་དུ་ཞུགས་ནས་
ཁྱོད་ཀྱིས་བརྐུས་པའི་བུ་མོ་དེ་ཁྲིད་སོང་བ་མ་ཟད། དེ་རྣམས་ཀྱིས་གང་སར་ཁྱོད་
བཙལ་སོང་ཡང་ཁྱོད་མ་རྙེད་པ་ལེགས་སོ་ཞེས་བརྗོད།
ཧ་ལི་ཧྥས་ཁྲོ་འཚུབ་འཚུབ་ཏུ་མི་དེ་རྣམས་ཀྱིས་བདག་གི་བུ་མོ་ཁྲིད་འགྲོ་བ་ཅི་
ཡིན་ནམ། ཞེས་བརྗོད་མུར་ཁྱིམ་མཚེས་རྣམས་ལ་མིག་ལྟ་ཙམ་མི་བྱེད་པར་ཁ་བསྐོར་
ཏེ་སོང༌། དེ་ཁྲོད་ཀྱི་སྐྱེ་བོ་ཞིག་གིས་ད་གིན་ཁོ་ཁྱིམ་དུ་བསྡད་ཡོད་ན་མི་དེ་རྣམས་
ཀྱིས་ཁོ་གསོད་པར་ངེས་སོ་ཞེས་བརྗོད།
ཧ་རི་ཕཱས་དབུགས་ཐེངས་གཅིག་ལ་རིན་ཆེན་ཕྲ་རྒྱན་ཁྲོམ་རར་རྒྱུག་སོང་བའི་
ཚེ། ཨི་པན་ཀེར་ནོ་སུ་དེ་གར་དྲེའུ་བཞོན་ནས་བསྡད་ཡོད་པས། ཁོས་འགྲམ་དུ་སོང་
ནས་སྨྲས་པར། ཨཱ་ལཱ་ཚད་བཙུགས། ཁྱོད་ཀྱིས་བདག་ལ་མགོ་བསྐོར་ནས་ལྐོག་ཏུ་
459

༄༅།།མཚན་ཞག་སྟོང་གི་གཏམ་རྒྱུད།
གམ་གཡོག་ཁོ་བོའི་ཁྱིམ་དུ་བཏང་སྟེ་བུ་མོ་ཁྲིད་འགྲོ་བ་འདི་འདྲ་གཏན་ནས་བྱེད་
རུང་བ་མ་ཡིན་ཞེས་བརྗོད།
རིན་ཆེན་ཕྲ་རྒྱན་ཚོང་མཁན་དེས་སྨྱོན་པ་ཁྱོད་གཏམ་མ་མང་། ཁྱོད་ཁོ་བོ་
མཉམ་དུ་ཤོག་ཅིག་ཅེས་བརྗོད།
ཨི་པན་ཀེར་ནོ་སུས་ཧ་རི་ཕཱ་མཛེས་ཤིང་ཉམས་དགའ་བའི་ཁང་ཁྱིམ་ཡིད་དུ་
འོང་བ་ཞིག་གི་ནང་དུ་ཁྲིད། དེ་གར་ཀུ་ཐུ་ཀུ་ལུ་པད་གསེར་གྱི་མལ་ཁྲི་ཞིག་གི་སྟེང་
དུ་འདུག་སྟབས་སུ་གནས་ཤིང༌། མཐའ་སྐོར་དུ་བཅོ་ལྔའི་ཟླ་ལྟར་མཛེས་པའི་གཞོན་
ནུ་མ་བཅུ་ཕྲག་གཅིག་གིས་བཀུར་སྟི་ཞབས་ཏོག་ཞུ་བཞིན་དུ་མཆིས། ཨི་པན་ཀེར་
ནོ་སུས་བུ་མོ་དེ་མཇལ་བ་དང་རྟབ་རྟབ་པོར་ས་ཐོག་ཏུ་འོ་སྦྱོར་བའི་གུས་ཕྱག་ཕུལ།
ཀུ་ཐུ་ཀུ་ལུ་པད་ན་རེ། རང་གི་གསོག་འཇོག་ཡོད་ཚད་བརྡབ་བརྡབ་གསིག་
གསིག་བཏང་ནས་བདག་བླུ་བར་བྱེད་མཁན་ཁོ་མོའི་སྦྱིན་བདག་གསར་པ་དེར་ཁྱོད་
ཀྱིས་ཇི་ལྟར་བྱས་སམ་ཞེས་དྲིས།
ཨི་པན་ཀེར་ནོ་སུས་ལྕམ་སྐུ་ཞབས་མཁྱེན། བདག་གིས་ཁོ་ལ་གསེར་ཊམ་སྟོང་
གཅིག་བྱིན་པ་ཡིན་ཞེས་བརྗོད་རྗེས་ཧ་རི་ཕཱའི་གནས་ཚུལ་རྣམས་ཞིབ་ཅིང་ཕྲ་བ་
ཞིག་བརྗོད།
ཀུ་ཐུ་ཀུ་ལུ་པད་ན་རེ། ཁོ་ནི་སྐྱེ་བོ་ཕལ་པ་ཞིག་ཡིན་པས་ཁྱོད་བཟོད་སྒོམ་གྱིས།
འདིར་གསེར་ཊམ་སྟོང་གཅིག་ཡོད་པ་འདི་ཡང་ཁོ་ལ་སྦྱིན་རྒྱུ་ཡིན། ཨཱ་ལཱའི་ཐུགས་
རྗེས་གཟིགས་ན་ཧ་ལི་ཧྥའི་ས་ནས་ཁོ་ལ་འབྱོར་པ་རྒྱས་ཐུབ་པའི་དངུལ་ཕོན་ཆེ་རག་
སྲིད་པ་ཡིན།
ཁོང་རྣམས་གླེང་མོལ་བྱེད་བཞིན་པའི་སྐབས་སུ་གློ་བུར་དུ་ཧ་ལི་ཧྥས་མངགས་
པའི་ཀུ་ཐུ་ཀུ་ལུ་པད་བསུ་མི་དེ་གར་འབྱོར། དེ་ནི་ཧ་ལི་ཧྥར་བཙུན་མོ་ཀུ་ཐུ་ཀུ་ལུ་
460

ཉ་པ་དང་ཧཱ་ལི་ཧྥའི་གཏམ་རྒྱུད།
པད་བསྐྱབས་རྗེས་ད་ལྟ་ཨི་པན་ཀེར་ནོ་སུའི་ཁྱིམ་དུ་ཡོད་པའི་གནས་ཚུལ་འབྱོར་རྗེས་
དྲན་པའི་བློ་འགོག་ཏུ་མེད་པས། དེ་མར་རྒྱལ་པོས་ཀུ་ཐུ་ཀུ་ལུ་པད་ཕོ་བྲང་དུ་གདན་
འདྲེན་མི་བཏང་བ་ཞིག་རེད།
ཀུ་ཐུ་ཀུ་ལུ་པད་ཀྱིས་ཧ་རི་ཕཱ་མཉམ་ཁྲིད་ཀྱིས་རྟབ་རྟབ་པོར་ཕོ་བྲང་དུ་སོང་
ནས་ཧ་ལི་ཧྥའི་སྐུ་མདུན་དུ་པུས་མོའི་ལྷ་ང་ས་ལ་བཙུགས་ཏེ་ས་ཐོག་ཏུ་འོ་སྦྱོར་བའི་
གུས་ཕྱག་ཕུལ། ཧ་ལི་ཧྥས་ཁྲི་ལས་བཞེངས་ཏེ་བརྩེ་བ་ཆེན་པོ་བསུ་བ་དང་འཚམས་
འདྲི་མཛད་རྗེས་ཁོང་དང་བླུ་མཁན་སྐྱེ་བོ་དེའི་དབར་གྱི་གནས་ཚུལ་དྲི་བ་མཛད་པ་
ན། ཀུ་ཐུ་ཀུ་ལུ་པད་ཀྱིས་སྐྱེ་བོ་དེ་ལ་མི་རྣམས་ཀྱིས་ཉ་པ་ཧ་རི་ཕཱ་ཟེར། ཁོ་ད་ལྟ་ཕོ་
བྲང་གི་སྒོ་འགྲམ་དུ་བསྒུགས་ནས་བསྡད་ཡོད། ཁོས་བཤད་པ་ལྟར་ན། ཁོ་པས་རྒྱལ་
པོ་མི་དབང་ཆེན་པོ་དང་མཉམ་དུ་ཉ་འཛིན་གྱི་ལས་སུ་གཞོལ་ནས་བར་དུ་རྩིས་འཕྲོ་
ལུས་ཡོད་པས་རྩིས་རྒྱག་བྱེད་དགོས་ཚུལ་བརྗོད་པར་བྱེད་དོ་ཞེས་བརྗོད།
ཧ་རི་ཕཱས་སྐྱེ་བོ་དེ་ཕོ་བྲང་སྒོ་འགྲམ་དུ་ཡོད་པ་བདེན་ནམ་ཞེས་གསུངས་པ་ན།
ཀུ་ཐུ་ཀུ་ལུ་པད་ཀྱིས་ཁོ་སྒོ་འགྲམ་དུ་ཡོད་ཅེས་བརྗོད།
ཧ་ལི་ཧྥས་ཁོ་ཕོ་བྲང་ནང་འབོད་དགོས་པའི་བཀའ་ཕེབས། ཉ་པ་ཧ་རི་ཕཱ་ཕོ་
བྲང་ནང་སླེབས་པ་དང་ཁོས་ཧ་ལི་ཧྥའི་མདུན་དུ་པུས་མོ་ས་ལ་བཙུགས་ནས་རྒྱལ་པོ་
ཆེན་པོ་སྐུ་ཚེ་ཁྲི་ཕྲག་བརྟན་པའི་སྨོན་པ་བྱས། ཧ་ལི་ཧྥའི་ཐུགས་ལ་ཡ་མཚན་ཆེན་
པོ་བྱུང་བས་ཉ་པའི་ལོ་རྒྱུས་བཀའ་འདྲི་མཛད་པས་ཉ་པ་དེས་རང་གི་ལོ་རྒྱུས་རྣམས་
ཞིབ་ཅིང་ཕྲ་བ་རྒྱལ་པོའི་སྙན་དུ་གསོལ་བ་ན། རྒྱལ་པོ་ཐུགས་ཀྱི་དང་བ་འཕེལ་ནས་
དབང་མེད་དུ་བཞད་གད་ཆེན་པོ་ཤོར། དེ་ནས་ཁོས་དེང་གི་གནས་ཚུལ་དང་།
བློན་སོན་དྷ་ལི་དང་རང་ཉིད་བར་གྱི་ཚོང་གི་གནས་ཚུལ། གཞན་ཡང་བློན་དེས་ཁོ་
ལ་གསེར་ཊམ་བརྒྱ་ཕྲག་གཅིག་བྱིན་བྱུང་བ་དེ་དང་རྒྱལ་པོའི་གསོལ་ཪས་གསེར་ཊམ་
461

༄༅།།མཚན་ཞག་སྟོང་གི་གཏམ་རྒྱུད།
གཅིག་བཅས་གསེར་ཊམ་བརྒྱ་དང་གཅིག་གིས་ཁྲོམ་ཐོག་ནས་ཤིང་སྒམ་ཉོས་ལུགས་
སོགས་ཀྱི་སྔ་ཕྱིའི་ལོ་རྒྱུས་རྣམས་ཞིབ་ཅིང་ཕྲ་བ་ཧ་ལི་ཧྥའི་སྙན་དུ་གསོལ། ཉ་པའི་ལོ་
རྒྱུས་རྣམས་གསན་པ་དང་ཧ་ལི་ཧྥ་ནི་ཐུགས་ལ་སྤྲོ་བ་དཔག་མེད་བརྟས་ཤིང་བཞད་
གད་ཀྱང་ཅིག་ཅར་ཏུ་ཤོར།
ཧ་ལི་ཧྥས་གཞན་དོན་སྒྲུབ་ལ་མངོན་པར་ཕྱོགས་པའི་སྐྱེ་བོ་སེམས་བཟང་ཅན་
ཁྱོད་ལ་ང་ཅག་གིས་ཅི་ནས་ཀྱང་ཕན་གྲོགས་བྱེད་དགོས་པ་ཡིན་ཞེས་གསུངས་མུར་
ཉ་པར་གསེར་ཊམ་ཁྲི་ཕྲག་ལྔ་དང་། ལས་ཞྭ་ལས་གོས་ཆ་ཚང་ཞིག བཞོན་དྲེལ་
གཅིག བྲན་གཡོག་མང་རབས་བཅས་གསོལ་རས་བསྩལ་བ་མ་ཟད། ཟླ་ཕོགས་
གསེར་ཊམ་བཅོ་ལྔ་ཪེ་བསྩལ་རྒྱུའི་རྒྱས་བཅས་མཛད། དུས་དེ་ནས་བཟུང་ཉ་པ་ཧ་རི་
ཕཱར་གོ་གནས་ཆེན་པོ་བྱུང་བ་མ་ཟད། ཧ་ལི་ཧྥའི་གཟིགས་པ་ཆེན་པོ་ཐོབ་པས་སྐད་
ཅིག་ལ་འབྱོར་ལྡན་མི་དྲག་ཏུ་གྱུར་ནས་རྒྱལ་བློན་དཔོན་རིགས་རྣམས་དང་འདྲ་བའི་
གདན་ཐོབ་བཟང་པོ་བྱུང་། ཁོ་ལ་རྒྱལ་པོའི་གསོལ་རས་སྤམ་མཐོ་བ་བྱུང་བའི་ཐོག་
གོ་གནས་གདན་ཐོབ་ཀྱང་བློ་ཡུལ་དུ་མི་ཤོང་བའི་དངོས་གྲུབ་བྱུང་བས་ཡིད་དགའི་
མཆི་མ་གཏོང་བཞིན་ཧ་ལི་ཧྥར་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་ལིང་ལིང་
འགྱིང་འགྲོས་དང་བཅས་ཏེ་རྒྱལ་པོའི་ཕོ་བྲང་ནས་ཕྱིར་ཐོན།
ཁོ་ཕོ་བྲང་གི་རྒྱལ་སྒོའི་འགྲམ་དུ་སླེབས་པའི་ཚེ། སྔར་ཁོ་ལ་གསེར་ཊམ་བརྒྱ་
ཕྲག་གཅིག་སྦྱིན་མཁན་བློན་སོན་དྷ་ལིས་མཐོང་བ་དང་ཁོའི་འགྲམ་དུ་སོང་ནས་ཉ་
པ། ཁྱོད་ལ་རྒྱུ་ནོར་བཟང་པོ་འདི་འདྲ་གང་ནས་བྱུང་ངམ་ཞེས་དྲིས།
ཉ་པས་རང་ལ་རྒྱུ་ནོར་བྱུང་ཚུལ་གྱི་སྔ་ཕྱིའི་རྒྱུ་རྐྱེན་རྣམས་ཞིབ་པར་ལན་གཅིག་
བརྗོད་པ་ན། བློན་དེའི་བསམ་པར་རང་ཉིད་ནི་ཉ་པ་ཕྱུག་པོར་གྱུར་རྐྱེན་གཙོ་བོ་དེ་
ཡིན་པ་རྟོགས་ཏེ་ཡིད་ལ་དགའ་སྤྲོ་ཆེན་པོ་བྱུང་ནས་སྨྲས་པར། ཁྱོད་ལ་རྒྱུ་ནོར་མང་
པོ་འདི་ལྟ་བུ་བྱུང་ཡོད་པས་བདག་ལ་ཕྲན་བུ་མི་སྦྱིན་ནམ་ཞེས་བརྗོད།
462

ཉ་པ་དང་ཧཱ་ལི་ཧྥའི་གཏམ་རྒྱུད།
ཧ་རི་ཕཱས་གསེར་ཊམ་སྟོང་གཅིག་བླུགས་པའི་དངུལ་ཁུག་གཅིག་བློན་དེ་ལ་
བྱིན། བློན་དེས་དངུལ་ཁུག་ཕར་དབྱུགས་ནས་ཁྱོད་ཀྱི་དངུལ་ཕར་ཁུར་སོང༌། ཨཱ་ལཱ་
ཐུགས་རྗེ་ཅན་གྱིས་ཁྱོད་ལ་མུ་མཐུད་བཀྲ་ཤིས་དངོས་གྲུབ་སྩོལ་བ་ཤོག་ཅེས་བརྗོད།
བློན་སོན་དྷ་ལི་ནི་ཁྱིམ་འཁོས་དམན་ཡང་སེམས་པ་བཟང་ཞིང་མི་གཞི་དྲང་
བས་ཧ་རི་ཕཱ་ནི་ཁོའི་སྤྱོད་ཚུལ་ལ་ཡིད་སྨོན་ཆེན་པོ་བྱུང་བས་གུས་པ་དང་བརྩེ་བ་
ཆེན་པོས་ཁོ་དང་གྱེས་མཚམས་དྲེའུ་བཅིབས་ཤིང་འཁོར་གཡོག་གི་ཚོགས་དང་བཅས་
ཏེ་ཕོ་བྲང་ནས་ཕྱིར་ཐོན། ལམ་བར་དུ་མི་རྣམས་འཚང་ག་ཤིག་ཤིག་གིས་ཁོའི་འདུ་
ལོང་ལ་ལྟ་བར་བྱེད། ཁོས་འཁོར་གཡོག་རྣམས་ཁྲིད་དེ་འགྲུལ་ཁང་ཆེན་པོ་ཞིག་གི་
སྒོ་རྩར་སླེབས་པ་དང་དེ་གར་བཞོན་པ་ལས་བབས་པའི་ཚེ་མི་ཚོགས་ཀྱིས་བཏུམས་
ཏེ་ཁོ་པ་འབྱོར་ཅན་དུ་གྱུར་བའི་རྒྱུ་རྐྱེན་འདྲི་མི་གཅིག་མིན་གཉིས་མིན་དུ་བྱུང༌། ཁོ་
པས་རང་གི་སྔ་ཕྱིའི་ལོ་རྒྱུས་དང་གནས་ཚུལ་རྣམས་སྦ་གསང་མེད་པ་ལྷུག་པོར་གླེང་
རྗེས་ཁོ་པ་དཔོན་གཡོག་རྣམས་གནས་སྐབས་མགྲོན་ཁང་དུ་བསྡད། དེ་ནས་ཁོ་
པས་བཀོད་པ་མཛེས་པའི་སྡོད་གནས་ཁང་བུ་ཡིད་དུ་འོང་བ་ཞིག་ཉོས་རྗེས་བཀོད་
འདོན་དང་འཛིན་ཆས་ལེགས་པར་བསྒྲིགས་ནས་བརྗིད་ཆགས་ཡི་གར་འཕྲོད་པའི་
མཐོ་རིས་དགའ་ཚལ་ལྟ་བུ་ཞིག་བསྐྲུན་རྗེས་དེ་གར་གནས་སྤོས་གཞིས་ཆགས་ཐོག་
མི་དྲག་འབྱོར་ལྡན་གྱི་བུ་མོ་ཞིག་ཀྱང་ཆུང་མར་བླངས། དུས་དེ་ནས་བཟུང་ཁོས་ཁྱིམ་
ཚོ་བཟུང་ཞིང་འཚོ་གོས་ཕུན་སུམ་ཚོགས་པའི་ངང་མི་ཡུལ་གྱི་བདེ་བ་ལོངས་སུ་སྤྱད་
ནས་ཨཱ་ལཱ་ཐུགས་རྗེ་ཅན་གྱི་བཀའ་དྲིན་རྗེས་སུ་དྲན།
ཕྱིས་ཧ་རི་ཕཱ་རྟག་ཏུ་ཕོ་བྲང་ནང་ཧ་ལི་ཧྥའི་དྲུང་དུ་སོང་ནས་མཉམ་དུ་གླེང་
མོལ་དང་གསོལ་ཟས་ལ་སྤྱད། དེ་ལྟར་ཧ་ལི་ཧྥའི་ཐུགས་རྗེས་ཁོ་པར་གནས་བབ་
དང་མིང་གྲགས་ཆེན་པོ་བྱུང་བས་བདེ་ཞིང་སྐྱིད་པའི་འཚོ་བ་ལོངས་སུ་སྤྱད་དེ་སྐྱིད་
མི་ཚེའི་མཐའ་ལ་འཁྱོལ་བར་བྱས་སོ། ། ། །
463

ཚོས་མཁན་དང་སྐྲ་བཞར་བའི་གཏམ་རྒྱུད།
ཨི་པི་ཀོར་དང་ཨི་པི་ཟུལ།
གནའ་བོའི་དུས་སུ་གྲོང་ཁྱེར་ཡཱ་རི་སན་ཏཱའི་ནང་རས་ཚོས་རྒྱག་མཁན་ཨི་པི་
ཀོར་ཞེས་པའི་སྐྱེ་བོ་ཞིག་དང་། སྐྲ་བཞར་བ་ཨི་པི་ཟུལ་ཞེས་པའི་སྐྱེ་བོ་ཞིག་ཡོད།
ཁོང་གཉིས་པོ་ཁྲོམ་གཞུང་གཅིག་གི་རྒྱུད་དུ་སྡོད་ལ་སྐྲ་ཁང་དང་ཚོས་ཁང་གཉིས་
པོ་ཡང་ས་སྦྲེལ་དུ་གནས་པས་ཉེ་བའི་ཁྱིམ་མཚེས་སུ་འབྲེལ། འོན་ཀྱང་ཁོང་གཉིས་
པོ་གཤིས་རྒྱུད་དང་སྤྱོད་ལམ་ཡོངས་སུ་ཐ་དད་དུ་སྣང་། ཚོས་མཁན་ཨི་པི་ཀོར་
ནི་ངན་པའི་ལས་ལ་མངོན་པར་ཕྱོགས་པའི་སྐྱེ་བོ་གཡོ་ཁྲམ་ཅན་ཞིག་ཡིན། ཁོ་ནི་
གདོང་ལྤགས་མཐུག་ལ་མ་རབས་ཀྱི་སྤྱོད་ངན་ལ་གོམས་པས་རྟག་ཏུ་མི་ཚོགས་ཀྱི་
ཁྲོད་དུ་ངོ་ཚ་ཞེ་ཁྲེལ་མེད་པར་ཞབས་འདྲེན་པའི་བྱ་བ་ངན་པ་ཁོ་ན་བྱེད་པ་དཔེར་
ན། གཞན་གྱིས་རས་ཆ་ཚོས་རྒྱག་རྒྱུར་སྐྱེལ་སྐབས་ཁོས་ཚོས་རྫས་ཉོ་དགོས་ཚུལ་
བརྗོད་ནས་ཚོས་གླ་སྔོན་བླངས་ཀྱིས་གླ་དངུལ་རག་མཚམས་ཟ་རྒྱག་སྤྱོད་གསུམ་གྱི་
བག་མེད་ཀྱི་འཚོ་བར་སྤྱོད་པ་མ་ཟད། མི་གཞན་གྱིས་ཚོས་རྒྱག་རྒྱུར་བསྐྱལ་བའི་
རས་ཆ་རྣམས་བཙོངས་ཏེ་ཁ་བསླུས་རྒྱག་པ་ཡིན། མི་ཞིག་གོས་རྒྱུ་ལེན་པར་སླེབས་
ཚེ་ཁོས་ཁ་མཁས་འདྲ་ཆགས་ཀྱིས་དེ་ལ་ཕྱི་ཉིན་ལེན་པར་ཕེབས་ཤོག ཁོ་བོས་ཚོས་
བརྒྱབ་ནས་ལེན་ཆོག་བཟོ་རྒྱུ་ཡིན། ཉིན་གཅིག་ལ་ཁྱད་པར་གང་ཡོད་ཞེས་རྫུན་
464

ཚོས་མཁན་དང་སྐྲ་བཞར་བའི་གཏམ་རྒྱུད།
ཤོད་པ་དང༌། ཡང་མི་དེ་ཕྱི་ཉིན་ལེན་པར་ཡོང་སྐབས་ཁོས་ཁ་ཉིན་བདག་གི་ཁྱིམ་
དུ་མགྲོན་པོ་སླེབས་ནས་ཚོས་རྒྱག་ཁོམ་མ་བྱུང་བས། དགོངས་འགལ་མེད་པ། སང་
ཉིན་སྔ་ཞོགས་ནས་ལེན་པར་ཕེབས་དང་བདག་གིས་འབུལ་ཆོག་བཟོ་རྒྱུ་ཡིན་ཞེས་
བརྗོད། ཡང་ཉིན་གསུམ་པར་མི་དེ་རས་ཆ་ལེན་པར་ཡོང་སྐབས། མདང་ནུབ་
བདག་གི་ཆུང་མར་ཕྲུ་གུ་བཙས་ཏེ་ཁོམ་པ་མ་བྱུང་བས། ཕྱི་ཉིན་ཚོས་བརྒྱབ་ནས་
འབུལ་ཆོག་བཟོ་ངེས་ཡིན་ཞེས་ཉིན་འགྱངས་ཞག་འབུད་ཁོ་ན་བྱས་ཏེ་གཞན་ལ་མགོ་
སྐོར་གཏོང་བ་ཡིན།
རས་ཚོས་རྒྱག་རྒྱུར་སྐྱེལ་མཁན་སྤྲོ་ལངས་ཏེ་ཁྱོད་ཀྱིས་སང་སྤྲོད་གནང་སྤྲོད་ཁོ་
ན་ལས་དོན་ལ་མེད་པས། ད་ནི་ཚོས་རྒྱག་མི་དགོས་བདག་གི་རས་ཆ་ཚུར་སྤྲོད་ཅིག་
ཅེས་བརྗོད་སྐབས་ཁོས་ཨཱ་ལཱ་ཚད་བཙུགས། ད་ནི་བདག་ཁྱོད་ལ་གདོང་བསྟན་མི་
ཤེས་པ་ཆགས་སོང་། གཞན་གནོད་རང་ཕན་གྱི་བྱ་བ་ངན་པ་རྩོམ་མཁན་རིགས་ལ་
ཨཱ་ལཱ་ཐུགས་རྗེ་ཅན་གྱི་བཀའ་ཆད་དྲག་པོ་ཕོག་པ་ཤོག་ཅེས་བརྗོད།
ཕ་རོལ་པོ་ན་རེ། བྱ་བ་ཅི་བྱུང་བ་བདག་ལ་ཤོད་དང་།
ཚོས་མཁན་ན་རེ། བདག་གིས་དཀའ་བ་སྤྱད་དེ་ཁྱེད་ཀྱི་རས་གཞིར་ཚོས་གང་
ལེགས་པ་ཞིག་བརྒྱབ་སྟེ་སྐམ་འགྲེམས་སུ་འཇོག་པའི་ཚེ་ན་རྐུན་པོ་མ་རུང་བ་ཞིག་
གིས་བརྐུས་སོང་བ། རྐུ་མཁན་སུ་ཡིན་ཁོ་བོས་ཀྱང་མི་ཤེས།
གནས་ཚུལ་འདི་འདྲ་ཐོན་པའི་སྐབས་སུ་རང་བཞིན་བཟང་བའི་སྐྱེ་བོ་ཚུལ་ལྡན་
ཞིག་ཡིན་ན་གྱོང་ཁ་ཁུར་ནས་རྩོད་པར་མི་བྱེད། གལ་ཏེ་བདག་པོ་གྱོང་རུ་ཞིག་དང་
ཕྲད་ཚེ་རྩོད་ནས་ཁྲིམས་ཁང་ལ་ཞུ་གཏུགས་བྱས་ནའང་སྐྱིན་ཚབ་རག་དཀའ་བ་ཡིན།
ཚོས་མཁན་ཨི་པི་ཀོར་ནི་མིང་བརྒྱ་ཁུར་གྱི་ཁྲམ་པ་ཞིག་ཡིན། རྒྱུས་ཡོད་རྣམས་
ཀྱིས་དོགས་ཟོན་བྱས་ཏེ་ཁོ་དང་ཉེ་བར་མི་བྱེད་པས། སྐྱེ་བོ་རྒྱུས་མེད་རྣམས་ཁོ་པའི་
465

༄༅།།མཚན་ཞག་སྟོང་གི་གཏམ་རྒྱུད།
གཡོ་འོག་ཏུ་ཉེས་འགྲོ་བ་ཡིན། དེས་ན་ཉིན་ལྟར་ཁོ་དང་འཁྲུག་པ་བྱེད་མི་རྒྱུན་མི་
ཆད་པར་བརྟེན་ཁོ་པའི་ཚོང་འཁོས་ཀྱང་ཇེ་སྡུག་ཇེ་ཞན་དུ་སོང་ནས་འཚོ་ཐབས་
དཀའ་བའི་གནས་སུ་གྱར། སྐབས་དེར་ཁོས་སྐྱ་འབྲེལ་ཁྱིམ་མཚེས་ཨི་པི་ཟུལ་གྱི་སྐྲ་
ཁང་དུ་སོང་ནས་རང་གི་ཚོས་ཁང་གི་སྒོ་ལ་བལྟས་ནས་སྡོད་པ་ཡིན། གལ་ཏེ་རྒྱུས་
མེད་སྐྱེ་བོ་འདྲ་རས་ཚོས་རྒྱག་པར་སླེབས་ཚེ། ཁོ་པ་དེ་མར་སྐྲ་ཁང་ལས་ཐོན་ཏེ་ཝ་
ཡེ། ཁྱོད་ལ་ལས་ཅི་ཡོད་དམ་ཞེས་དྲིས།
ཕ་རོལ་པོ་ན་རེ། བདག་ནི་གོས་ལ་ཚོས་རྒྱག་དགོས་པ་ཡིན།
ཚོས་མཁན་ན་རེ། ཁྱོད་ཚོས་གཞི་གང་རྒྱག་དགོས་པ་གསལ་པོ་བཤད་ན་མ་
གཏོགས་ཚོས་གཞི་རྟག་ཏུ་ནོར་འགྲོ་བ་རེད་ན། བདག་ལ་གུན་འཁེལ་བ་མ་ཟད་ཕ་
རོལ་ལ་ཡང་བསམ་ཚུལ་ཡོང་བ་ཡིན་པས་ཁྱོད་སྔོན་ལ་ཚོས་གླ་སྤྲད་ནས་ཕྱི་ཉིན་གོས་
ལེན་པར་ཤོག
ཕ་རོལ་གྱིས་གླ་རིན་སྤྲད་ནས་རྒྱབ་བསློགས་པ་དང་ཁོས་གོས་དེ་ཁྲོམ་དུ་
བཙོངས་རྗེས་ཚོས་གླ་དང་གོས་བཙོངས་པའི་དངུལ་གྱིས་ཤ་དང༌། ཚལ་རིགས་
དང༌། ཐ་མ་ཁ་དང་། ཤིང་འབྲས་སོགས་དང༌། དེ་མིན་གྱི་དགོས་ཆའི་རིགས་ཉོས་
ཏེ་བཟའ་བཏུང་འབའ་ཞིག་ལ་སྤྱོད་པར་བྱེད།
ཁོ་ནི་རྟག་ཏུ་ཁྱིམ་མཚེས་ཀྱི་སྐྲ་བཞར་ཁང་ནང་ཚོང་བསྒུགས་ནས་སྡོད་པ་ཡིན།
གལ་ཏེ་ཚོས་ཁང་སྒོ་འགྲམ་དུ་གོས་ལེན་པར་ཡོང་མཁན་སླེབས་ཚེ་གཡོལ་ནས་སྡོད།
དེ་ལྟར་ཁོ་པས་གཡོ་ཁྲམ་གྱི་བྱ་ཐབས་དེ་ལ་བརྟེན་ནས་ལོ་མང་བསྐྱལ།
ཉིན་ཞིག་ཚོས་མཁན་ཨི་པི་ཀོར་གྱི་ཚོས་ཁང་ལ་སྐྱེ་བོ་གཏུམ་དྲག་ཅན་ཞིག་གོས་
ཚོས་རྒྱག་རྒྱུར་སྐྱེལ་བར་ཡོང་། དེའི་གོས་ཀྱང་ཚོས་མཁན་གྱིས་སྔར་བཞིན་བཙོངས་
ནས་བཟས། སྐྱེ་བོ་གཏུམ་དྲག་ཅན་དེ་ཉིན་ལྟར་གོས་ལེན་པར་ཡོང་ན་ཡང་རྟག་ཏུ་
466

ཚོས་མཁན་དང་སྐྲ་བཞར་བའི་གཏམ་རྒྱུད།
ཚོས་ཁང་དུ་ཚོས་མཁན་བསྡད་མེད་པ་ཁོ་ནར་མཆིས། ཅི་ཕྱིར་ཞེ་ན། གོས་ལེན་མི་
ཡོང་བ་མཐོང་མ་ཐག་ཚོས་མཁན་གྱིས་ཨི་པི་ཟུལ་གྱི་སྐྲ་ཁང་ནས་ཕྱིར་ཐོན་ཏེ་གཡོལ་
འགྲོ་བ་ཡིན་པས། མཐར་སྐྱེ་བོ་གཏུམ་དྲག་ཅན་དེ་འུ་ཐུག་ནས་ཁྲིམས་སར་གཏུགས་
པས། ཁྲིམས་དཔོན་གྱིས་ཚོས་ཁང་དུ་ལས་བྱ་ཞིབ་དཔྱད་བྱེད་པར་བཏང་། ཞིབ་
དཔྱད་བྱེད་མི་དེ་གར་སླེབས་དུས་ཚོས་ཁང་ནང་ཚོས་ཁོག་སྟོང་པ་འགའ་ཙམ་ལས་
སྐྱིན་ཚབ་ལོ་བའི་དངོས་པོ་ངོ་དྲག་པ་སྣ་གཅིག་མེད་པས། ཁྲིམས་ཁང་གི་ལས་བྱས་
ཁོའི་ཁྱིམ་མཚེས་ཁྲོད་ནས་གཞུང་དྲང་བའི་མུ་སི་ལིམ་འགའ་མཉམ་ཁྲིད་ཀྱིས་ཚོས་
ཁང་ལ་སྒོ་རྒྱ་ཐེལ་གནོན་གྱིས་ལྡེ་མིག་ཁུར་ཏེ་སོང༌། ཁྲིམས་ཁང་ལས་བྱ་ཕྱིར་ལོག་
འགྲོ་ཁར་ཁོའི་ཁྱིམ་མཚེས་རྣམས་ལ་ཚོས་མཁན་ལོག་སླེབས་ཚེ་ཁྱོད་ཅག་གིས་ཁོ་ལ་
སྐུ་ཞབས་འདི་པའི་གྱོན་ཆས་སྐྱིན་ཚབ་སྤྲས་རྗེས་ཁྲིམས་ཁང་དུ་ལྡེ་མིག་ལེན་པར་
ཡོང་དགོས་བརྗོད་དགོས་པའི་མངག་བྱ་བྱས།
ཨི་པི་ཀོར་གྱི་ཚོས་ཁང་སྒོ་རྒྱ་བྱས་རྗེས་སྐྲ་བཞར་བ་ཨི་པི་ཟུལ་གྱིས་ཁོ་ལ་ཁྱོད་
འདི་འདྲ་ཅི་བྱེད་པ་ཡིན། རས་ཚོས་རྒྱག་པར་ཡོང་མཁན་ཐམས་ཅད་ཀྱི་ས་ནས་ཁ་
བསླུས་རྒྱག་པ་འདི་འདྲ་ཅི་ཡིན། ཁྱོད་ཀྱིས་སྐྱེ་བོ་གཏུམ་དྲག་ཅན་དེའི་གོས་གང་དུ་
བསྐྱལ་བ་ཡིན་ནམ་ཞེས་དྲིས།
ཚོས་མཁན་ན་རེ། བདག་གི་ཁྱིམ་མཚེས་བཟང་པོ། སྐྱེ་བོ་གཏུམ་དྲག་ཅན་དེའི་
གྱོན་པ་རྐུན་མས་ཁུར་སོང་བ་རེད།
སྐྲ་བཞར་བ་ན་རེ། ཚོས་རྒྱག་རྒྱུར་བསྐྱལ་བའི་གོས་ཐམས་ཅད་རྐུན་མས་ཁུར་
སོང་བ་འདི་འདྲ་ཡ་མཚན་ཆེ། རྐུན་མ་ཐམས་ཅད་ཁྱོད་ཀྱི་དགྲ་ཡིན་ནམ། ཁོ་བོ་ནི་
ཁྱོད་ཀྱིས་རྫུན་ཤོད་པར་དོགས་ན། ཁྱོད་ཀྱིས་བདག་ལ་དྲང་པོའི་གཏམ་ཞིག་ཤོད།
ཚོས་མཁན་ན་རེ། བདག་གི་ཁྱིམ་མཚེས་བཟང་པོ། དྲང་པོར་བརྗོད་ན་བདག་
467

༄༅།།མཚན་ཞག་སྟོང་གི་གཏམ་རྒྱུད།
གི་དངོས་པོ་བརླག་སྟོར་སོང་མེད།
སྐྲ་བཞར་བ་ན་རེ། དེ་ལྟར་ལགས་ན། ཁྱོད་ཀྱིས་ཁོ་ཅག་གི་གྱོན་པ་རྣམས་གང་
དུ་བསྐྱལ་བ་ཡིན་ནམ།
ཚོས་མཁན་ན་རེ། ཚོས་རྒྱག་རྒྱུར་བསྐྱལ་བའི་གྱོན་པ་ཐམས་ཅད་བདག་གིས་
བཙོངས་ནས་རིན་དངུལ་རྣམས་བསྟོར་ཟིན་པ་ཡིན།
སྐྲ་བཞར་བ་ན་རེ། ཁྱོད་ཀྱིས་བྱ་བ་ངན་པ་འདི་འདྲ་བྱེད་པ་ཨཱ་ལཱའི་དགོངས་
པ་དང་མི་འགལ་ལམ།
ཚོས་མཁན་ན་རེ། ཁོ་བོ་ནི་འཚོ་གོས་ཉམ་ཐག་པའི་ཁར་ཚོང་འཁོས་ཞན་པས་
བྱ་བ་ཐབས་རྡུགས་འདི་འདྲ་མི་བྱེད་ཀ་མེད་དུ་གྱུར་སོང་། ཞེས་ཚོང་འཁོས་ཞན་པ་
དང་ཡོང་འབབ་མེད་པའི་རྒྱུ་མཚན་ལ་བསྙད།
སྐྲ་བཞར་བ་ཨི་པི་ཟུལ་ན་རེ། བདག་ནི་སྐྲ་བཞར་བ་ལ་མཁས་ཀྱང་གྲོང་ཁྱེར་
འདིར་བསྡད་ན་མདུན་ལམ་བཟང་བ་མི་འདུག ཅི་ཕྱིར་ཞེ་ན། ཁོ་བོ་ཁྱིམ་འཁོས་
དམན་པས་མི་རྣམས་བདག་གི་སར་སྐྲ་བཞར་འདོད་མི་བྱེད། གྲོགས་པོ། ཁོ་བོ་ནི་
རང་གི་ལག་ཤེས་འདི་ལ་ཡིད་བསུན་པར་བྱེད།
ཨི་པི་ཀོར་ན་རེ། འདིར་ཚོང་ཞན་པས་ཁོ་བོ་ཡང་རང་གི་ལག་ཤེས་འདི་བྱེད་
འདོད་པ་མ་ཡིན། གྲོགས་པོ། ངེད་གཉིས་གྲོང་ཁྱེར་འདིར་ཞེན་ཆགས་བྱེད་དགོས་
དོན་ཅི་ཡོད། དེ་ལས་ངེད་གཉིས་ཡུལ་གཞན་ཞིག་ཏུ་འཚོ་ཐབས་བྱེད་པར་སོང་ན་
མི་ལེགས་སམ། ངེད་གཉིས་ལ་རང་རང་གི་ལག་ཤེས་རེ་ཁུར་རྒྱུ་ཡོད་པས་གང་དུ་
སོང་ན་ཡང་མི་བྲིན་པ་མེད་ནན། ད་ལྟའི་སྐྱིད་སྡུག་ཉག་ཕྲ་འདི་རིང་དུ་དོར་ནས་ཡུལ་
ཕྱོགས་གཞན་ཞིག་ལ་སོང་ན་ལྟོ་གོས་བཟང་པོ་ཞིག་རྙེད་ཡོང་།
ཚོས་མཁན་ཨི་པི་ཀོར་གྱིས་ཡུལ་ཕྱོགས་གཞན་ཞིག་ལ་འཚོ་ཐབས་བྱེད་པར་
468

ཚོས་མཁན་དང་སྐྲ་བཞར་བའི་གཏམ་རྒྱུད།
བསྐྱོད་ན་ལེགས་ཚུལ་མང་དུ་བརྗོད་པ་ན། སྐྲ་བཞར་བ་ཨི་པི་ཟུལ་ཡང་ཡུལ་སྐོར་
དུ་འགྲོ་རྒྱུའི་སྤྲོ་བ་རབ་ཏུ་འཕེལ་ནས་དགའ་བའི་ཚིག་འདི་ལྟར་བཟླས།
ཡུན་ཐུང་མི་ཚེའི་བདེ་བ་དོན་གཉེར་ཆེད། །
རང་ཡུལ་བཞག་སྟེ་ཕྱོགས་འགྲོ་ཚོང་ལ་སྐྱོད། །
ལམ་བར་ཡིད་མུག་སེལ་ཞིང་ཚོང་ཁེ་སྒྲུབ། །
མཐོང་ཐོས་མྱོང་བ་འཕེལ་ལ་མི་སྤྱོད་ཤེས། །
དམ་པ་རྣམས་དང་འབྲེལ་བའི་སྐབས་ཀྱང་ཡོང་།།
ཕྱོགས་འགྲོ་བྱེད་འདི་གཉེན་བཤེས་གྲོགས་དང་བྲལ། །
སེམས་ལུས་གཉིས་ངལ་རྒྱུ་རེད་བརྗོད་གྱུར་ན། །
ན་གཞོན་བདེ་དོན་ཕྱོགས་སུ་སྲོག་ཤོར་ཡང་། །
ཁ་མང་ཕྲག་དོག་ཅན་གྱི་སྐྱེ་བོའི་ཁྲོད། །
མི་ཚེ་སྡུག་ལ་ཟད་ལས་སྙིང་པོ་ཆེ། །
ཨི་པི་ཀོར་དང་ཨི་པི་ཟུལ་གཉིས་ཕྱོགས་སྐྱོད་ཀྱི་ལམ་བར་དུ།
ཨི་པི་ཀོར་དང་ཨི་པི་ཟུལ་གཉིས་གྲོང་ཁྱེར་ཡཱ་རི་སན་ཏཱ་ནས་ཐོན་ཏེ་ཡུལ་
ཕྱོགས་གཞན་ལ་ཚོང་དུ་འགྲོ་བའི་ལམ་བར་དུ་ཨི་པི་ཀོར་གྱིས་ཨི་པི་ཟུལ་ལ་སྨྲས་
པར། གྲོགས་པོ། ད་ཆ་ངེད་གཉིས་ཡིད་མཐུན་གྱི་གྲོགས་པོ་མི་གཅིག་གཉེན་གཅིག་
ཏུ་སོང་གཤིས། ངེད་གཉིས་མཉམ་དུ་ཁུ་རན་གསུང་རབ་ཀྱི་ལེའུ་དང་པོ་སྐྱོར་འདོན་
བྱས་ཏེ་སླད་ངེད་གཉིས་སུ་ཞིག་ལ་ལས་རྙེད་པ་དེས་འབད་པ་ཆེན་པོས་འཚོ་ཐབས་
469

༄༅།།མཚན་ཞག་སྟོང་གི་གཏམ་རྒྱུད།
བྱས་ཏེ་ལས་མ་རྙེད་པ་དེ་ལ་རོགས་རམ་བྱེད་རྒྱུ་དང༌། གཉིས་ཀའི་འཚོ་གོས་ཕྱིད་
ནས་ཁ་ལྷག་འཁྲོལ་འཁྱིལ་འདྲ་བྱུང་ཚེ་དངུལ་རྣམས་གསོག་འཇོག་གིས་སླད་གྲོང་
ཁྱེར་ཡཱ་རི་སན་ཏར་ཕྱིར་ལོག་བྱས་རྗེས་བགོ་བཤའ་མོས་སྙོམ་བྱེད་རྒྱུའི་དམ་བཅའ་
འཇོག་ཅེས་བརྗོད།
དེ་དེ་བཞིན་ནོ།། ཞེས་ཨི་པི་ཟུལ་ནི་ཨི་པི་ཀོར་གྱི་འདོད་བློར་ཡོངས་སུ་མོས།
དེ་ནས་ཁོང་གཉིས་པོ་མཉམ་དུ་ཁུ་རན་གསུང་རབ་ཀྱི་ལེའུ་དང་པོ་སྐྱོར་འདོན་བྱས་
ཏེ་སླད་འཚོ་ཐབས་ཀྱི་ལས་རྙེད་པ་དེས་ལས་མ་རྙེད་པ་དེ་ལ་རོགས་རམ་བྱས་ཏེ་
གཉིས་ཀས་བསམ་པ་གྲུ་ནང་གི་མི་བཞིན་འཚོ་བའི་བདེ་ཐབས་ལ་ཕྱར་བ་གྲུ་འདེགས་
བྱེད་རྒྱུའི་དམ་བཅའ་བཞག དེ་ནས་ཨི་པི་ཟུལ་གྱིས་ཕྱོགས་ཐོན་གྱི་དགོས་ཆ་རྣམས་
ལེགས་པར་བསྡོགས་རྗེས་སྐྲ་ཁང་སྒོ་བརྒྱབ་ནས་ལྡེ་མིག་ཁང་བདག་ལ་རྩིས་སྤྲོད་ཀྱིས་
ཐོན། ཨི་པི་ཀོར་ནི་སེམས་ཆགས་བྱེད་ཡུལ་མེད་པས་ཁྲིམས་ཁང་གི་སྒོ་རྒྱ་བྱས་པའི་
ཚོས་ཁང་དེ་བློས་གཏོང་གིས་ཨི་པི་ཟུལ་དང་མཉམ་དུ་མཚོ་གྲུར་བསྡད་ནས་བསྐྱོད།
ཁོང་གཉིས་པོ་གྲུ་ནང་དུ་སླེབས་པ་དང་ཨི་པི་ཟུལ་ནི་ལམ་འགྲོ་རྒྱུག་ནས་འཚོ་ཐབས་
ཀྱི་ལས་རྙེད། མཚོ་གྲུ་དེའི་ནང་གྲུ་དཔོན་དང་གྲུ་པ་ཕུད་འགྲུལ་པ་མི་གྲངས་བརྒྱ་
ཕྲག་གཅིག་དང་བཅུ་ཕྲག་གཉིས་ཙམ་ཡོད་པ་དེ་རྣམས་ཀྱི་ཁྲོད་དུ་སྐྲ་བཞར་བ་གཅིག་
ཀྱང་མེད། གྲུ་དར་བསྒྲེངས་ནས་མཚོ་གྲུ་སྐྱོད་འགོ་ཚུགས་པ་དང་ཨི་པི་ཟུལ་གྱིས་ཨི་
པི་ཀོར་ལ་སྨྲས་པར། གྲོགས་པོ། རྒྱ་མཚོར་བགྲོད་པར་ལམ་རྒྱགས་བཟའ་བཏུང་གི་
བདོག་པ་གང་ཙམ་དགོས་ཀྱང་ངེད་གཉིས་ལ་ཟས་ལྡེང་ངེས་མེད་ན། བདག་གིས་སྐྲ་
བཞར་དགོས་མཁན་ཡོད་མེད་ལྟ་བར་འགྲོ། ཡོད་ན་སྐྲ་བཞར་ཐེངས་རེར་བག་ལེབ་
གཅིག་གམ་དངུལ་སྒོར་ཕྱེད་ཙམ་ལེན་པའམ། ཡང་ན་ཚྭ་མེད་བཏུང་ཆུ་ཕོར་པ་གང་
རེ་བླངས་ནས་ངེད་གཉིས་ལ་བཟའ་བཏུང་འདྲ་འཚོལ་ཞེས་བརྗོད
470

ཚོས་མཁན་དང་སྐྲ་བཞར་བའི་གཏམ་རྒྱུད།
ཨི་པི་ཀོར་གྱིས་དེ་ལྟར་ན་ཁྱོད་སོང་ཞིག་ཅེས་བརྗོད་ནས་རང་སར་གཉིད་ལོག
ཨི་པི་ཟུལ་གྱིས་སྒབ་ཟོར་ཡང་པོས་སྐྲ་བཞར་བྱེད་ཀྱི་ལག་ཆ་རྣམས་ཁུར་
ཞིང༌། ཕྲག་པར་རས་དཀར་པོ་ཞིག་གཟར་ཏེ་འགྲུལ་པ་རྣམས་ཀྱི་ཁྲོད་དུ་འགྲོ་བའི་
ཚེ། འགྲུལ་པ་ཞིག་གིས་ཝ་ཡེ། སྐྲ་བཞར་བ། བདག་གི་སྐྲ་བཞོར་དང་ཞེས་བརྗོད་
པ་ན། ཁོས་སྤྲོ་བ་ཆེན་པོས་འགྲུལ་པ་དེའི་སྐྲ་བཞར། འགྲུལ་པ་དེས་ཁོ་ལ་སྐྲ་གླ་
སྒོར་ཕྱེད་བྱིན། ཁོས་འགྲུལ་པ་དེར་གྲོགས་པོ། བདག་ལ་དངུལ་གྱི་དགོས་པ་ཆེར་
མ་མཆིས། ཁྱོད་ཀྱིས་བདག་ལ་བག་ལེབ་གཅིག་བྱིན་ན་ཕན་པ་ཆེ། ཅི་ཕྱིར་ཞེ་ན།
བདག་ལ་ཟླ་གྲོགས་གཅིག་ཡོད་པ་ངེད་གཉིས་ལ་ལམ་བར་བཟའ་བྱའི་རྒྱགས་ལྡེང་
པོ་མེད་ཅེས་བརྗོད།
འགྲུལ་པ་དེས་ཁོ་ལ་བག་ལེབ་གཅིག་དང༌། ཕྱུར་བ་ལྷེབ་པ་གཅིག ཚྭ་མེད་
བཏུང་ཆུ་དཀར་ཡོལ་གང་བཅས་བྱིན། སྐྲ་བཞར་བས་བཟའ་བཏུང་དེ་དག་ཨི་པི་
ཀོར་གྱི་སར་ཁུར་ནས་ཁྱོད་ཡར་ལངས་ཏེ་བག་ལེབ་དང་ཕྱུར་བ་ཟོ་ལ་ཆུ་འདི་ཡང་
འཐུང་ཞེས་བརྗོད་པ་ན། ཨི་པི་ཀོར་གྱིས་ཉལ་བ་ལས་ལངས་ཏེ་བག་ལེབ་དང་ཕྱུར་
བ་རྣམས་དབུགས་ཐེངས་གཅིག་བཟས་པ་དང༌། ཆུ་ཡང་འཐུང་ཐེངས་གཅིག་ལ་
གཙང་དག་བཏུངས།
ཚོས་མཁན་དེ་གྲོད་པ་འགྲངས་ཤིང་ཁ་ཡང་ངོམས་མཚམས་ཨི་པི་ཟུལ་གྱིས་
ད་གཟོད་སྐྲ་གྲི་དང་ཕོར་པ་ཁུར་ཞིང༌། ཕྲག་པར་རས་དཀར་པོ་ཞིག་གཟར་ནས་
གྲུ་ནང་དུ་ཡོད་པའི་འགྲུལ་པ་རྣམས་ཀྱི་ཁྲོད་དུ་ཚོང་འགུག་པར་སོང༌། ཁོས་འགྲུལ་
པ་ཀ་པའི་སྐྲ་བཞར་ཏེ་སྐྲ་གླ་བག་ལེབ་གཉིས་བྱུང་བ་དང༌། འགྲུལ་པ་ཁ་པའི་སྐྲ་
བཞར་ཏེ་སྐྲ་གླ་ཕྱུར་རྡོག་གཅིག་བྱུང་བ། དེ་ནས་འགྲུལ་པའི་ཁྲོད་དུ་སྐྲ་བཞར་མཁན་
་དུ་སོང་། དེ་ནས་བཟུང་སྐྲ་གླར་བག་ལེབ་གཉིས་སམ་ཡང་ན་སྒོར་ཕྱེད་
471

༄༅།།མཚན་ཞག་སྟོང་གི་གཏམ་རྒྱུད།
སྤྲོད་པའི་ལམ་བྱངས། མཚོ་གྲུ་དེའི་ནང་སྐྲ་བཞར་བ་ཁོ་གཅིག་པུ་ལས་མེད་པས་
ཚོང་རྒྱུག་པོ་བྱུང༌། ཁོས་ཞོགས་པ་ཉི་མ་ཤར་བ་ནས་དགོང་མོ་ཉི་མ་མ་ནུབ་བར་
སྐྲ་བཞར་ཏེ་ཡོང་འབབ་བག་ལེབ་བཅུ་ཕྲག་གསུམ་དང་དངུལ་སྒོར་མོ་བཅོ་ལྔ་ཙམ་
བསགས། འགྲུལ་པ་རྣམས་ཀྱིས་འཚང་ག་ཤིག་ཤིག་གིས་ཁོ་པ་བཙལ་ནས་སྐྲ་བཞར་
ཏེ་སྐྲ་རིན་གང་དགོས་སྤྲོད་ལེན་བྱེད་པས། ཁོས་ཕྱུར་བ་དང་། སྣུམ། ཉ་སྒོང་སོགས་
འཚོ་བའི་དགོས་ཆ་མང་པོ་གསོག་ཐུབ་པ་བྱུང༌།
ཉིན་ཞིག་གྲུ་དཔོན་གྱི་སྐྲ་བཞར་བའི་སྐབས་ཁོས་རང་ཉིད་ལ་ཟས་རིགས་ལྡེང་
ངེས་མེད་ཚུལ་གྲུ་དཔོན་ལ་གླེང་བས། གྲུ་དཔོན་དེ་ཁོ་ལ་སྙིང་རྗེ་སྐྱེས་ནས་སྨྲས་པར།
ཁྱོད་ཉིན་ལྟར་རང་གི་ཟླ་གྲོགས་ཁྲིད་ནས་བདག་གི་སར་དགོང་ཟས་བཟའ་བར་ཤོག
ངེད་རྣམས་ལམ་གྲོགས་ཡིན་པས་ཁྱོད་མཚེར་དགོས་དོན་མེད་ཅེས་བརྗོད།
སྐྲ་བཞར་བས་འགྲུལ་པ་རྣམས་ཀྱི་ས་ནས་བྱུང་བའི་སྐྲ་རིན་རྣམས་ཁུར་ཏེ་སྡོད་
གནས་སུ་བསྐྱོད་ནས་ཨི་པི་ཀོར་གཉིད་ལས་བོས། ཁོ་གཉིད་ལས་བསད་དུས་མདུན་
དུ་བག་ལེབ་དང་། ཕྱུར་བ། སྣུམ། ཉ་སྒོང་སོགས་ཟས་རིགས་མང་དག་ཅིག་སྤུངས་
ཡོད་པ་མཐོང་བ་ན། ཁོ་ནི་ཡ་མཚན་ཆེན་པོས་ཁྱོད་ལ་ཟས་རིགས་མང་པོ་འདི་འདྲ་
གང་ནས་བྱུང་ངམ་ཞེས་དྲིས།
ཨི་པི་ཟུལ་ན་རེ། འདི་ནི་ཨཱ་ལཱ་ཐུགས་རྗེ་ཅན་གྱིས་ང་ཅག་ལ་གནང་བ་རེད།
ཨི་པི་ཀོར་རྔམས་ནས་ཟ་བའི་གྲབས་བྱེད་པ་ན། ཨི་པི་ཟུལ་གྱིས་བཀག་སྟེ་
གྲོགས་པོ། ཟས་འདི་དག་ངེད་གཉིས་རྗེས་སུ་བཟའ་རྒྱུར་འཇོག་དགོས་པ་ཡིན། ཁོ་
བོས་གྲུ་དཔོན་གྱི་སྐྲ་འབྲེག་སྐབས་ངེད་གཉིས་པོར་བཟའ་བཅའ་ལྡེང་ངེས་ཁུར་རྒྱུ་
མེད་ཅེས་བརྗོད་པས། གྲུ་དཔོན་གྱིས་ངེད་གཉིས་ཉིན་ལྟར་ཁོའི་སར་དགོང་ཟས་ཟ་
བར་ཤོག་ཅེས་བརྗོད་བྱུང་བ་ན།། དེ་རིང་ངེད་གཉིས་དགོང་ཟས་གྲུ་དཔོན་གྱི་སར་
472

ཚོས་མཁན་དང་སྐྲ་བཞར་བའི་གཏམ་རྒྱུད།
ཟ་བར་འགྲོ་དགོས་ཞེས་བརྗོད།
ཨི་པི་ཀོར་ན་རེ། བབདག་གྲུ་ནང་དུ་ཕར་འགྲོ་ཚུར་འགྲོ་བྱས་ཚེ་མགོ་ཡུར་འཁོར་
བར་བརྟེན་ཁྱོད་རང་གཅིག་པུ་གྲུ་དཔོན་སར་ཟ་མ་ཟ་བར་སོང་
ཨི་པི་ཟུལ་གྱིས་དེ་རང་ཡོང་ཞེས་བརྗོད་ནས་གནས་སུ་བསྡད་མ་ཐག་ཨི་པི་ཀོར་
གྱིས་ལག་བརྐྱངས་ཏེ་ཟས་ལ་བསྙབས། ཁོ་ནི་ཡུན་རིང་ཟས་མ་བྱུང་བའི་ལྟོགས་པ་
ལྟར་བག་ལེབ་དུམ་བུ་དང་དུམ་བུར་བཅད་དེ་ཁ་ནང་དུ་བརྒྱངས་ནས་བཟའ་བ་
དང༌། ཁ་ནང་གི་ཟས་དེ་མིད་མི་ཚར་བའི་སྔོན་དུ་ད་དུང་བག་ལེབ་ཁ་གང་བརྒྱངས་
ཏེ་འགྲམ་ཕུག་གཉིས་ཕུ་ལྡིར་བ་ལྟར་ཁ་ནང་གི་ཟས་རྣམས་ཇི་བཞིན་ལྡད་མི་ཐུབ་
པར་གླང་ལྟོགས་པ་རྩྭ་ཟ་བ་ལྟར་དབུགས་ཀྱི་རྒྱུ་བ་ཡང་སྣ་ཡི་བུ་ག་ནས་རྔུབ་གཏོང་
གྱིས་ཧུར་ཧུར་དུ་ཟ་བར་བྱེད།། སྐབས་དེར་གྲུ་པ་ཞིག་དེ་གར་སླེབས་ནས་ང་ཅག་གི་
གྲུ་དཔོན་གྱིས་སྐྲ་བཞར་བ་ཁྱེད་རང་གི་ཟླ་གྲོགས་མཉམ་ཁྲིད་ཀྱིས་ཁོང་དང་མཉམ་
དུ་དགོང་ཟས་མཆོད་པར་ཕེབས་ཤོག་གསུངས་ཞེས་བརྗོད།
ཨི་པི་ཟུལ་གྱིས་ཨི་པི་ཀོར་ལ་ཁྱོད་ངེད་དང་མཉམ་དུ་འགྲོ་འམ་ཞེས་དྲིས།
ཨི་པི་ཀོར་ན་རེ། བདག་འགྲོ་སྐྱོད་མི་ཐུབ་པས་ཁྱོད་སོང་།
ཨི་པི་ཟུལ་གཅིག་པུར་གྲུ་དཔོན་གྱི་སར་དགོང་ཟས་ཟ་བར་སོང་བ་ན། དེ་གར་
གྲུ་དཔོན་སྟོན་འཁོར་རྣམས་གྲལ་དུ་འཁོད་ཅིང་སྒྲོག་ཙེའི་ཐོག་ཚལ་རིགས་འདྲ་མིན་
བཅུ་ཕྲག་གཉིས་ཙམ་བསྒྲིགས་གཤོམས་ཀྱིས་སྒུག་སྡོད་བྱས་ནས་ཡོད་པ་དང་། གྲུ་
དཔོན་གྱིས་སྐྲ་བཞར་བ་མཐོང་མ་ཐག་ཁྱོད་ཀྱི་ཟླ་གྲོགས་གང་དུ་ཡོད་དམ་ཞེས་དྲིས།
སྐྲ་བཞར་བ་ན་རེ། ཁོ་མགོ་ཡུ་འཁོར་བས་གཉིད་ལོག་སྟེ་བསྡད་སོང་།
གྲུ་དཔོན་ན་རེ། སྐྱོན་མེད། རིམ་གྱིས་གོམས་འགྲོ་བ་ཡིན། ད་ཁྱོད་ཕེབས་ཤོག
ང་ཅག་གིས་བསྒུགས་ནས་བསྡད་ཡོད།
473

༄༅།།མཚན་ཞག་སྟོང་གི་གཏམ་རྒྱུད།
གྲུ་དཔོན་གྱིས་ལུག་ཤ་སྡེར་མ་གང་གི་ཐོག་ཚལ་རིགས་གཞན་ནས་སྣེ་ཐོག་
རེ་བླུགས་ཏེ་ལོགས་སུ་བཞག དེ་ནས་ཨི་པི་ཟུལ་དང་མཉམ་དུ་བཟའ་བཏུང་ཟིན་
མཚམས་སྔོན་དུ་ཚལ་རིགས་བླུགས་ནས་བཞག་པའི་སྡེར་མ་དེ་ཨི་པི་ཟུལ་ལ་སྤྲད་དེ་
ཟས་རིགས་འདི་རྣམས་ཁྱོད་ཀྱི་ཟླ་གྲོགས་ལ་ཁུར་སོང་ཞེས་བརྗོད།
ཨི་པི་ཟུལ་གྱིས་ཟས་རིགས་རྣམས་ཁུར་ནས་རང་གནས་སུ་ལོག་པ་ན། ཨི་པི་
ཀོར་ནི་དུད་འགྲོ་ལྟར་ད་རུང་བཟའ་བཏུང་ལ་སྤྱོད་བཞིན་དུ་མཆིས།
ཨི་པི་ཟུལ་གྱིས་བདག་གིས་ཁྱོད་ལ་ཟས་འདི་དག་གནས་སྐབས་ཟ་མི་རུང་ཞེས་
བརྗོད་པ་མ་ཡིན་ནམ། བདག་གིས་ཁྱོད་མགོ་ཡུར་འཁོར་ནས་ཡོང་མི་ཐུབ་པའི་ཚུལ་
བརྗོད་པས། གྲུ་དཔོན་གྱིས་ཁྱོད་ལ་བཟའ་རྒྱུ་འདི་འདྲ་བསྐུར་བྱུང་ཞེས་བརྗོད།
ཨི་པི་ཟུལ་གྱིས་ཟས་རིགས་ཀྱིས་བཀང་བའི་སྡེར་མ་དེ་ཁོ་ལ་སྤྲད་པ་ན། ཨི་
པི་ཀོར་ནི་གཅན་གཟན་ལྟོགས་པར་ཟས་རག་པ་ལྟར་སྡེར་མའི་ནང་གི་ཟས་རིགས་
རྣམས་རྔམས་སྟབས་ཀྱིས་ཧ་ལུ་དང་ཧུ་ལུའི་ངང་བཟས། ཨི་པི་ཟུལ་ནི་སླར་ཡང་ཟ་
ཁང་དུ་སོང་ནས་གྲུ་དཔོན་དང་མཉམ་དུ་ཀོག་ཧྥའི་བཏུངས་ཏེ་བསྡད། དེ་ནས་རང་
གི་སྡོད་གནས་སུ་ལོག་པའི་ཚེ་ན་སྡེར་མའི་ནང་གི་ཟས་རིགས་རྣམས་ཨི་པི་ཀོར་གྱིས་
ཤུལ་མེད་གཙང་དག་བཟས་ནས་གཉིད་ལོག་སྟེ་ཡོད་པས། ཁོས་ཁོང་ཁྲོ་མནན་ཏེ་ལྟོ་
སྣོད་བསྡུ་གསོག་བརྒྱབ་པ་དང་སྡེར་མ་དེ་གྲུ་དཔོན་གྱི་གཡོག་ལ་རྩིས་སྤྲོད་བྱས་རྗེས་
སྡོད་གནས་སུ་ཕྱིར་ལོག་གིས་གཉིད་དུ་ལོག
474

ཚོས་མཁན་དང་སྐྲ་བཞར་བའི་གཏམ་རྒྱུད།
འགྲུལ་ཁང་དུ་སྡོད་རིང་།
ཉིན་གཉིས་པར་ཨི་པི་ཟུལ་གྱིས་སྔར་རྒྱུན་ལྟར་འགྲུལ་པར་སྐྲ་བཞར་ཞིང༌། སྐྲ་
གླ་རྣམས་ཨི་པི་ཀོར་ལ་རྩིས་སྤྲོད་བྱས། ཨི་པི་ཀོར་ནི་ཉིན་ལྟར་བཟའ་བཏུང་འབའ་
ཞིག་ལ་སྤྱོད་ཅིང༌། བཤང་གཅི་འདོར་སྐྱེལ་སྐབས་སུ་ལངས་བ་ཙམ་ལས་ཉིན་གང་
གཉིད་ལོག་ནས་འགུལ་ཙམ་ཡང་མི་བྱེད། ཨི་པི་ཟུལ་གྱིས་ཁོ་ལ་ཉིན་ལྟར་གྲུ་དཔོན་
གྱི་ས་ནས་དགོང་ཟས་ཕུན་སུམ་ཚོགས་པ་སྡེར་མ་རེ་ཁུར་ཡོང་བ་ཡིན། དེ་ལྟར་ཉིན་
ཞག་བཅུ་ཕྲག་གཉིས་སོང་མཚམས་མཚོ་གྲུ་གྲུ་ཁར་འབྱོར་རྗེས་ཁོང་གཉིས་པོ་གྲུ་ལས་
བབས་ཏེ་གྲོང་ནང་དུ་བསྐྱོད།
གྲོང་ཁྱེར་དུ་སླེབས་པ་དང་འགྲུལ་ཁང་ཞིག་ཏུ་བསྡད། སྡོད་ཁང་བྱུང་མ་ཐག་
ཨི་པི་ཀོར་ནི་མལ་ཁྲིའི་ཐོག་གཉིད་དུ་ལོག ཨི་པི་ཟུལ་ནི་ཅ་དངོས་རྣམས་འཇོག་
སྒྲིག་ཟིན་མཚམས་དགོས་ཆ་ཉོ་བར་སོང་བ་དང་། དེ་ནས་ཟས་བཅོས་རྗེས་ཨི་པི་
ཀོར་གཉིད་ལས་བསླངས་ཏེ་མཉམ་དུ་བཟའ་བཏུང་བྱས།
བཟའ་བཏུང་ཟིན་པ་དང་ཨི་པི་ཀོར་གྱིས་དགོངས་པ་མ་འཚོམས། བདག་ནི་
མགོ་ན་བས་ཉལ་བར་འགྲོ་ཞེས་བརྗོད་དེ་གཉིད་དུ་ལོག ཨི་པི་ཟུལ་ནི་ཉིན་ལྟར་སྐྲ་
བཞར་གྱི་ཡོ་ཆས་ཁུར་ཏེ་ཁྲོམ་ཐོག་ཏུ་སྐྲ་འབྲེག་པར་སོང་ནས་འཚོ་ཐབས་བྱེད། ཨི་
པི་ཀོར་ནི་ཉིན་ལྟར་ཟ་བཏུང་ཟིན་པ་དང་གཉིད་དུ་ལོག ཨི་པི་ཟུལ་གྱིས་ཁོ་ལ་ཁྱོད་
ཡར་ལངས་ནས་གྲོང་ཁྱེར་གྱི་ལྗོངས་བཀོད་ལ་ལྟ་བར་བསྐྱོད་ན་ལེགས་ལུགས་བརྗོད་
སྐབས་ཁོ་པས་རྟག་ཏུ་དགོངས་པ་མ་འཚོམས་བདག་མགོ་ན་བས་འགྲོ་འདོད་པ་མ་
475

༄༅།།མཚན་ཞག་སྟོང་གི་གཏམ་རྒྱུད།
ཡིན་ཞེས་བརྗོད་ནས་གཉིད་དུ་ལོག ཨི་པི་ཟུལ་གྱིས་ཁོའི་བློ་དཀྲུག་མི་འདོད་པས་ཁོ་
ལ་ཕོག་ཐུག་འགྲོ་གཞིའི་གཏམ་གང་ཡང་མི་སྨྲ་བར་ངལ་བ་དང་དུ་བླངས་ནས་འཚོ་
ཐབས་བྱས་ཏེ་ཉིན་ཞག་བཅུ་ཕྲག་བཞི་འདས།
ཉིན་ཞག་བཅུ་ཕྲག་བཞི་དང་གཅིག་སོང་བའི་ཉིན་མོ་དེར་ཨི་པི་ཟུལ་ནད་ཀྱིས་
མནར་ནས་འགུལ་སྐྱོད་མི་ཐུབ་པར་བརྟེན་ཁོས་ཟས་རིགས་ཉོ་སྒྲུབ་བྱེད་རྒྱུ་སྒོ་ར་
བར་མངགས། དེ་ལྟར་ཉིན་ཞག་བཞིའི་རིང་ཨི་པི་ཀོར་ནི་སྔར་བཞིན་བཟའ་བཏུང་
འབའ་ཞིག་ལ་སྤྱད་རྗེས་ཉལ་སྡོད་པ་ལས་ལས་ཆུ་ལ་མཛུབ་མོ་བཙུག་ཙམ་མི་བྱེད།
ཉིན་ཤས་སོང་མཚམས་ཨི་པི་ཟུལ་ནི་ནད་གཞི་ཇེ་སྡུག་ཇེ་ལོད་དུ་སོང་ནས་དྲན་པ་
ཉམས་པ་ན། ཨི་པི་ཀོར་ནི་ད་གཟོད་བཟའ་རྒྱུ་བཏུང་རྒྱུ་མེད་པར་གྱུར་ཞིང་གྲོད་
པ་ཤིན་ཏུ་ལྟོགས་པས་བྱ་ཐབས་ཟད་དེ་མལ་ལས་ལངས་ཏེ་ཟས་རིགས་བཙལ་ཀྱང་
མ་རྙེད། མཐར་ཁོས་ཨི་པི་ཟུལ་གྱི་གོས་བསྔོག་པའི་ཚེ་སྔས་འོག་ན་དངུལ་ཁུག་ཡོད་
པ་དེ་རྙེད། ཁོས་དངུལ་ཁུག་ལས་དངུལ་བརྐུས་ཏེ་གསང་སྟབས་ཀྱིས་གནས་ཁང་སྒོ་
ལྕགས་བརྒྱབ་སྟེ་བྲོས།
ཨི་པི་ཀོར་རྒྱལ་པོ་མཇལ་བར་སོང་བ།
ཨི་པི་ཀོར་གྱིས་ལུས་ལ་རྒྱས་སྤྲོས་ཆེ་བའི་གོས་བཟང་བཀླུབས་ཏེ་གྲོང་ཁྱེར་ནང་
སྐྱོད་པའི་ཚེ། ཡུལ་དེ་ནི་ཤིན་ཏུ་སྐྱིད་ལ་བཀོད་པ་མཛེས་པ། གྲོང་ནང་གི་མི་རྣམས་
གོས་དཀར་པོའམ་སྔོན་པོ་འབའ་ཞིག་ཀླུབ་པ་ལས་ཚོས་གཞི་གཞན་མེད། ཁོ་ཚོས་
ཁང་ཞིག་གི་སྒོ་འགྲམ་དུ་སླེབས་པ་ན། དེའི་ནང་གི་གྱོན་ཆས་དང་རས་ཆ་རྣམས་
476

ཚོས་མཁན་དང་སྐྲ་བཞར་བའི་གཏམ་རྒྱུད།
སྔོན་པོ་འབའ་ཞིག་ཏུ་མཆིས། ཁོས་ལག་ཕྱིས་ཤིག་བཏོན་ནས་ཚོས་ཁང་དེའི་སྦྱིན་
བདག་ལ་བདག་གི་ལག་ཕྱིས་འདིར་ཚོས་ཤིག་རྒྱོབས་དང༌། ཚོས་རིན་ཇི་ཐོབ་ཁོ་
བོས་སྤྲོད་ཅེས་བརྗོད།
ཚོས་ཁང་སྦྱིན་བདག་ན་རེ། ལག་ཕྱིས་འདིར་ཚོས་རྒྱག་པར་རིན་སྒོར་ཉི་ཤུ་
དགོས་པ་ཡིན།
ཨི་པི་ཀོར་ན་རེ། ང་ཅག་གི་ཡུལ་དུ་ལག་ཕྱིས་འདི་ཚོས་རྒྱག་པར་ཚོས་གླ་སྒོར་
གཉིས་ཀྱིས་འགྲིག་པ་ཡིན།
ཚོས་ཁང་སྦྱིན་བདག་ན་རེ། དེ་ལྟར་ན་ཁྱོད་ཀྱི་ཡུལ་དུ་ཁུར་ནས་ཚོས་རྒྱོབས།
བདག་ཚོའི་ཡུལ་དུ་ལག་ཕྱིས་འདིར་ཚོས་གླ་སྒོར་ཉི་ཤུ་ལས་སྐར་ལི་གཅིག་མི་གཅོག
ཨི་པི་ཀོར་ན་རེ། ཁྱོད་ཀྱིས་ཚོས་གཞི་ཅི་རྒྱག་ཤེས་པ་ཡིན།
བདག་གིས་ཚོས་གཞི་སྔོན་པོ་རྒྱག་ཤེས་པ་ཡིན།
ཁྱོད་ཀྱིས་བདག་གི་ལག་ཕྱིས་འདིར་ཚོས་གཞི་དམར་པོ་ཞིག་རྒྱོབས་དང༌།
བདག་གིས་ཚོས་གཞི་དམར་པོ་རྒྱག་མི་ཤེས།
བྱས་ན་ཚོས་གཞི་ལྗང་གུ་ཞིག་རྒྱོབས་དང་། བདག་གིས་ཚོས་གཞི་ལྗང་གུ་ཡང་
རྒྱག་མི་ཤེས།
ཚོས་གཞི་སེར་པོ་རྒྱག་ཨེ་ཤེས།
ཚོས་གཞི་སེར་པོ་ཡང་རྒྱག་མི་ཤེས།
དེ་ལྟར་ཨི་པི་ཀོར་གྱིས་བསྟུད་མར་ཚོས་གཞི་མང་པོ་ཞིག་བརྗོད་ནས་ཁོ་ལ་
རྒྱག་ཨེ་ཤེས་དྲིས་པ་ན། ཚོས་ཁང་སྦྱིན་བདག་གིས་དེ་དག་གཅིག་ཀྱང་རྒྱག་མི་ཤེས་
བརྗོད་པ་དང་འབྲེལ། ང་ཅག་གི་ཡུལ་འདིར་ཚོས་མཁན་བཅུ་ཕྲག་བཞི་ཡོད་ཁོངས་
ནས་མི་གཅིག་འདས་གྲོང་སོང་ཚེ་དེའི་བུ་ལ་ཚོས་རྒྱག་སྟངས་བསླབས་ནས་ཕ་ཤུལ་
477

༄༅།།མཚན་ཞག་སྟོང་གི་གཏམ་རྒྱུད།
བུ་འཛིན་བྱེད་འཇུག་པ་དང༌། འདས་པོ་དེར་བུ་ཚ་མེད་ན་ཚོས་མཁན་མི་གྲངས་
ཆད་ཀྱང་གཞན་ནས་ཁ་སྐོང་བ་མ་ཡིན། གལ་ཏེ་འདས་པོར་བུ་རྒན་གཞོན་གཉིས་
ཡོད་ན་བུ་རྒན་པ་དེར་ཚོས་རྒྱག་སྟངས་སློབ་པ་དང༌། དེ་འདས་གྲོང་སོང་ཚེ་ཁོའི་
གཅུང་པོར་སློབ་པ་ཡིན། ང་ཅག་རྣམས་ཀྱིས་རང་གི་ལག་ཤེས་འདིར་དོ་ནན་ཆེན་པོ་
བྱེད་པ་ཡིན། ང་ཅག་ཚོས་མཁན་རྣམས་ཀྱིས་ཚོས་གཞི་སྔོན་པོ་ལས་ཚོས་གཞི་གཞན་
རྒྱག་མི་ཤེས་ཞེས་བརྗོད། ཨི་པི་ཀོར་ན་རེ། ཁོ་བོ་ཡང་ཚོས་མཁན་ཞིག་ཡིན། བདག་
གིས་ཚོས་གཞི་གང་ཡང་རྒྱག་ཤེས། ཁོ་བོས་ཁྱོད་ཀྱི་གླ་པ་བྱས་ནས་ཁྱོད་ལ་ཚོས་གཞི་
འདྲ་མིན་རིགས་རྒྱག་སྟངས་སློབ། ཁྱོད་ཀྱིས་དེ་དག་ཚོས་མཁན་རྣམས་ལ་ངོམ་ངོམ་
བྱེད་ཆོག་པ་ཡིན།
ཚོས་ཁང་སྦྱིན་བདག་ན་རེ། ང་ཅག་ལག་ཤེས་པའི་ཁྲོད་དུ་ཕྱི་མི་ཡོང་ཆོག་པ་
མ་ཡིན།
ཨི་པི་ཀོར་ན་རེ། ཁྱོད་ཀྱིས་ཚོས་ཁང་གསར་པ་ཞིག་བཙུགས་ནས་བདག་ཡོང་
ན་འགྲིག་གམ།
ཚོས་ཁང་སྦྱིན་བདག་ན་རེ། དེ་འདྲ་གཏན་ནས་མི་ཡོང་།
དེ་ནས་ཨི་པི་ཀོར་གྱིས་ཚོས་ཁང་གཞན་ཞིག་ལ་སོང་སྟེ་ལས་མི་དགོས་མིན་
དྲིས་པ་ན། ཚུར་ལན་གྱི་གཏམ་ནི་གོང་དང་མཚུངས། ཁོ་ཡི་ཐང་མ་ཆད་པར་བློ་
སྟོབས་བསྐྱེད་དེ་ཚོས་ཁང་བཅུ་ཕྲག་བཞི་པོ་རེ་རེ་བཞིན་བསྐོར་ཡང་ཚོས་ཁང་གཅིག་
གིས་ཀྱང་ཁོ་གླ་མཁན་མ་བྱུང་བས། མཐར་ཁོས་ཚོས་མཁན་འགོ་པ་བཙལ་ཏེ་རང་
རྒོད་འཇོན་རློམ་གྱི་གཏམ་མང་དུ་བརྗོད་ཀྱང་ཚོས་ཁང་འགོ་པས་ཁོ་ལ་ང་ཅགཅག་གི་
ལག་ཤེས་ཚོགས་པའི་ནང་ཕྱི་མི་ཡོང་ཆོག་པ་མ་ཡིན་ཞེས་བརྗོད།
ཨི་པི་ཀོར་ནི་རེ་ཐག་ཆད་དེ་ཁོང་ཁྲོས་སྡོད་མི་ཆགས་པ་ཞིག་བྱུང༌། དེ་ནས་
478

ཚོས་མཁན་དང་སྐྲ་བཞར་བའི་གཏམ་རྒྱུད།
ཁོས་ཇི་མི་སྙམ་པར་ཕོ་བྲང་དུ་རྒྱལ་པོར་གནས་ཚུལ་ཞུ་བར་བསྐྱོད། རྒྱལ་པོ་མཇལ་
བ་དང་། ཀྱེ། རྒྱལ་པོ་རིན་པོ་ཆེ། བདག་ནི་ཡུལ་ཕྱོགས་གཞན་ནས་ཡོང་བའི་ཚོས་
མཁན་ཞིག་ཡིན། ཁོ་བོས་གྲོང་ནང་གི་ཚོས་ཁང་ཁག་ལ་བསྐྱོད་ནས་ཁོ་པ་ཚོ་དང་
མཉམ་དུ་ཚོས་རྒྱག་གི་ལས་བྱེད་པར་འདོད་མོད། འོན་ཀྱང་དེ་རྣམས་ཀྱིས་བདག་
ལས་སུ་མི་འཇུག བདག་གིས་ཚོས་གཞི་དམར་པོ་དང་། ཟིང་སྐྱ། མུ་མེན། སྔོན་པོ།
སྨྱུག་ལྗང༌། གཡུ་མདོག ནག་པོ། རྫ་མདོག སེར་པོ། སྐྱེར་ཁ་སོགས་ཚོས་མདོག་
མང་པོ་རྒྱག་ཤེས། གྲོང་ཁྱེར་ནང་གི་ཚོས་མཁན་རྣམས་ཀྱིས་ཚོས་གཞི་སྔོན་པོ་ཙམ་
ལས་གཞན་གྱི་ཚོས་གཞི་གང་ཡང་རྒྱག་མི་ཤེས། འོན་ཀྱང་ཚོས་མཁན་དེ་དག་གིས་
བདག་སློབ་དཔོན་དུ་བསྟེན་པར་མི་བྱེད་ལ་བདག་ལས་སུ་ཡང་མི་འཇུག་ཅེས་བརྗོད།
རྒྱལ་པོ་ན་རེ། དེ་ལྟར་ལགས་ན། ཚོས་མཁན་རྣམས་ལ་མི་བརྟེན་པར་ཁྱོད་
རང་གིས་ཚོས་ཁང་ཞིག་འཛུགས། བདག་གིས་ཁྱོད་ལ་ལག་སྣེ་འདོན། ཁྱོད་ལ་
འགོག་རྐྱེན་བཟོ་མི་བྱུང་ཚེ་དེ་ཁོ་པ་རང་གི་ཚོས་ཁང་སྒོ་འགྲམ་དུ་གནམ་བཏགས་
བརྒྱབ་ནས་གསོད། ཅེས་གསུངས་མཚམས་ཨར་སྐྲུན་ཆེ་མོ་བོས་དེ་ཁྱོད་དགེ་རྒན་
འདི་དང་མཉམ་དུ་ས་ཆ་འཚོལ་བར་སོང་། ས་ཆ་བློ་ལ་བབས་པ་ཞིག་བྱུང་ཚེ་དེར་
ཚོང་ཁང་ངམ་འགྲུལ་ཁང་གང་ཡོད་རུང་གནས་སྤོ་བྱེད་དུ་བཅུག་སྟེ་དེར་ཚོས་ཁང་
རྒྱག་དགོས། ཁྱོད་ཅག་གིས་དགེ་རྒན་འདིས་གང་བཤད་ལ་ཉན་དགོས་པ་ལས་ཁོའི་
ངག་བཀོད་དང་གཏན་ནས་འགལ་མི་རུང་ཞེས་གསུངས།
རྒྱལ་པོས་ཨི་པི་ཀོར་ལ་རྒྱས་སྤྲོས་ཆེ་བའི་དཔོན་ཆས་ཆ་ཚང་ཞིག་བྱིན་པ་མ་
ཟད། གསེར་ཊམ་སྟོང་ཚོ་གཅིག་བྱིན་ནས་སྨྲས་པར། དངུལ་འདི་རྣམས་ཁྱོད་བེད་
སྤྱོད་གྱིས་ལ་ཚོས་ཁང་སྐྲུན་ཟིན་རྗེས་ང་ཅག་གཉིས་སྐད་ཆ་ཡོད་དོ་ཞེས་བརྗོད། ད་
དུང་ཁོ་ལ་སྒ་སྲབ་བསྟད་པའི་རྟ་མཆོག་ཅིག་དང་བྲན་གཡོག་གཉིས་བྱིན། ཨི་པི་
479

༄༅།།མཚན་ཞག་སྟོང་གི་གཏམ་རྒྱུད།
ཀོར་གྱིས་དཔོན་ཆས་གྱོན་ཞིང་རྟ་ཐོག་ཏུ་བཅིབས། འཁོར་དུ་གཡོག་གཉིས་ཀྱང་
ཁྲིད་ཡོད་པས་གཞུང་གི་དཔོན་རིགས་ཇི་ལྟ་བ་ཞིག་ཏུ་གྱུར།
རྒྱལ་པོས་ཨི་པི་ཀོར་ལ་ཚོས་ཁང་བསྐྲུན་པ།
རྒྱལ་པོས་གཟིགས་སྐྱོང་ཆེན་པོས་ཨི་པི་ཀོར་ལ་ཕོ་བྲང་ནས་ཁང་ཁུངས་འདོན་
བཤུག་གིས་སྡོད་ཤག་བསྩལ། ཉིན་གཉིས་པར་ཨི་པི་ཀོར་རྟ་ཕོ་བཅིབས་ཏེ་ཨར་
སྐྲུན་ཆེ་མོ་དང་མཉམ་དུ་ས་ཆ་ལྟ་བར་བསྐྱོད། ཁོ་རང་གི་བློ་ལ་བབས་པའི་ས་ཞིག་
ལ་མཛུབ་མོ་བཙུགས་ཏེ་ས་འདི་རང་ཡིན་ནོ་ཞེས་བརྗོད།
ཨར་སྐྲུན་ཆེ་མོས་ས་ཆ་དེའི་ཁང་བདག་བོས་ནས་ཕོ་བྲང་དུ་ཁྲིད། རྒྱལ་པོས་
ཁང་བདག་ལ་ཁོ་པའི་འདོད་པ་ལས་ལྷག་པའི་ས་རིན་འབོར་ཆེན་ཞིག་བསྩལ་ཏེ་
ས་ཆ་དེ་གཟིགས་རྗེས་ས་དེར་ཚོས་ཁང་གསར་རྒྱག་གི་ཨར་པོའི་ལས་འགོ་བཙུགས།
ཨར་པོ་བ་རྣམས་ཀྱིས་ཨི་པི་ཀོར་གྱི་ངག་བཀོད་ལྟར་བཟོ་བཀོད་མཛེས་པའི་ཚོས་
ཁང་བརྗིད་ཆགས་པ་ཞིག་བརྒྱབ། ཨི་པི་ཀོར་གྱིས་རྒྱལ་པོར་ཚོས་ཁང་ལེགས་སྐྲུན་
ཟིན་ཡང་ཡོ་ཆས་མ་འགྲུབ་པའི་གནས་ཚུལ་སྙན་སེང་ཞུས་པ་ན། རྒྱལ་པོས་ཁོ་ལ་
གསེར་ཊམ་སྟོང་ཕྲག་བཞི་བསྩལ་ནས་དངུལ་འདི་དག་ཁྱོད་ཀྱི་ལག་སྣེ་གྱིས་ལ་བདག་
གིས་ཁྱོད་ཀྱི་ཚོས་ཁང་ལ་གྲུབ་འབྲས་ཇི་བྱུང་བསྒུགས་ནས་བསྡད་ཡོད་ཅེས་གསུངས།
ཨི་པི་ཀོར་གྱིས་དངུལ་དེ་དག་ཁུར་ནས་ཁྲོམ་ཐོག་ཏུ་ཚོས་ཉོ་བར་བསྐྱོད། དེ་གར་
ཚོས་སྔོན་པོ་ཧ་ཅང་མང་པོ་ཡོད་ལ་རིན་གོང་ཡང་ཤིན་ཏུ་ཁེ་བས། ཁོས་ཚོས་གཞི་
སྣ་ཚོགས་དང་ཚོས་ཆས་གང་དགོས་ཉོ་སྒྲུབ་བྱས་རྗེས་ཐོག་མར་རྒྱལ་པོར་འབུལ་རྒྱུའི་
480

ཚོས་མཁན་དང་སྐྲ་བཞར་བའི་གཏམ་རྒྱུད།
ཚོས་ཕུད་རས་ཆ་ཁྲེ་ཙེ་བརྒྱ་ཕྲག་ལྔ་ལ་ཚོས་གཞི་འདྲ་མིན་སྣ་ཚོགས་བརྒྱབ་ནས་ཚོས་
ཁང་སྒོ་འགྲམ་དུ་སྐམ་འགྲེམས་བྱས། ཚོས་གཞི་དེ་དག་ནི་གྲོང་མི་རྣམས་ཀྱིས་གཏན་
ནས་མཐོང་མྱོང་མེད་པས། མི་རྣམས་ཁོའི་ཚོས་ཁང་སྒོ་འགྲམ་དུ་རུབ་ནས་ཡ་མཚན་
ཆེན་པོས་དགེ་རྒན་ཆེན་པོ། ཚོས་གཞི་འདི་རྣམས་གང་ཞེས་པ་དེ་ཡིན་ནམ་ཞེས་དྲིས།
ཨི་པི་ཀོར་གྱིས་ཚོས་གཞི་སོ་སོར་མཛུབ་མོ་བཙུགས་ཏེ་འདི་དམར་པོ་དང་།
འདི་སེར་པོ། འདི་ལྗང་གུ་རེད་ཅེས་འགྲེལ་བཤད་བརྒྱབ།
དེ་ནས་ཡུལ་དེའི་མི་རྣམས་ཀྱིས་རས་ཆ་དང་གྱོན་ཆས་མང་དག་ཅིག་བསྐྱལ་
ནས་བདག་ལ་ཚོས་གཞི་འདི་དང་འདི་འདྲ་རྒྱག་རོགས། ཚོས་གླ་གང་ཡིན་པ་བདག་
གིས་སྤྲོད་ཅེས་བརྗོད་ནས་ཚོས་རྒྱག་རྒྱུ་སྐྱེལ་མཁན་འཚང་ག་ཤིག་ཤིག་བྱུང༌།
ཨི་པི་ཀོར་གྱིས་ཚོས་ཕུད་རྣམས་ཕོ་བྲང་དུ་བསྐྱལ། རྒྱལ་པོས་བཀྲག་མདངས་
ཆེ་བའི་ཚོས་གཞི་དེ་དག་གཟིགས་པའི་ཚེ་ཐུགས་རབ་ཏུ་དགྱེས་ནས་སླར་ཡང་ཁོ་
ལ་གསོལ་རས་སྤམ་མཐོ་བ་བསྩལ། དུས་དེ་ནས་བཟུང་གྲོང་ནང་གི་དཔོན་རིགས་
རྣམས་ཀྱིས་ཀྱང་རས་ཆ་དང་གྱོན་ཆས་རྣམས་ཁོ་པའི་ཚོས་ཁང་དུ་ཚོས་རྒྱག་རྒྱུར་སྐྱེལ་
བ་ཡིན།
ཨི་པི་ཀོར་གྱིས་དཔོན་རིགས་དེ་དག་ལ་རང་རང་གི་འདོད་པ་ལྟར་ཚོས་གཞི་
གང་དགོས་བརྒྱབ་པས་མི་རྣམས་ཤིན་ཏུ་དགའ་བས་ཚོས་གླ་གསེར་དངུལ་གྱི་ཊམ་
ག་ཅི་དགོས་བྱིན། དུས་དེ་ནས་བཟུང་ཁོ་པའི་གྲགས་པ་གང་སར་ཁྱབ་ནས་མི་རྣམས་
ཀྱིས་ཁོ་པའི་ཚོས་ཁང་ལ་རྒྱལ་པོའི་ཚོས་ཁང་ཞེས་མིང་བཏགས། དེ་ནས་ཁོ་པར་
གཏམ་དོན་གཉིས་ཀ་བྱུང་བས་གྲོང་ནང་གི་ཚོས་མཁན་སུས་ཀྱང་ཁོ་ལ་དོ་བར་མི་
ནུས་ཤིང་། ཚང་མས་ཁོ་ལ་བཏུད་དེ་དགོངས་དང་ཐུགས་བདེན་ཞུ་བ་དང༌། ཁོ་
ཡི་ལག་ཏུ་འོ་སྦྱར་ཏེ་ཐམས་ཅད་ཀྱིས་མགྲིན་གཅིག་ཏུ་ང་ཅག་རྣམས་ཁྱོད་ཀྱི་བྲན་
481

༄༅།།མཚན་ཞག་སྟོང་གི་གཏམ་རྒྱུད།
དུ་བསྡད་ནས་ཁྱོད་ཀྱི་བཀའ་གསུང་ཅི་སྒྲུབ་ཞུ་རྒྱུ་ཡིན་ཞེས་བརྗོད། འོན་ཀྱང་ད་ཆ་
ཁོ་ནི་འབྱོར་ལྡན་ནོར་གྱི་བདག་པོར་སོང་གཤིས། ཁོས་ཡུལ་དེའི་ཚོས་མཁན་རྣམས་
མིག་ནང་དུ་མི་འཇོག་པར་ཁོ་ཅག་གི་རེ་བ་དང་དུ་མ་བླངས།
ཨི་པི་ཟུལ་ནད་གཞི་དྲག་སྐྱེད་བྱུང་བ།
ཨི་པི་ཀོར་གྱིས་ཨི་པི་ཟུལ་གྱི་དངུལ་རྣམས་བརྐུས་ཏེ་གནས་ཁང་སྒོ་ལྕགས་
བརྒྱབ་ནས་བྲོས་རྗེས་གནས་ཁང་དེའི་ནང་ཨི་པི་ཟུལ་ནད་མནར་གྱིས་ཉིན་ཞག་
གསུམ་རིང་དྲན་པ་འཐོར་ནས་ལུས། འགྲུལ་ཁང་གི་སྒོ་ར་བ་གནས་ཁང་སྒོ་འགྲམ་
ནས་འགྲོ་བའི་ཚེ་ཁང་བུ་སྒོ་ལྕགས་བརྒྱབ་ཡོད་པ་དང་ཉི་ནུབ་ཀྱི་མཚམས་སུ་ཡང་
མི་འགྲུལ་པ་ལོག་མེད་པས་དོན་ཇི་བྱུང་མ་རྟོགས་པར་འདི་སྙམ་དུ་བསམས་པར།
དེ་གཉིས་གནས་གླ་མ་སྤྲད་པར་སོང་བ་མིན་ནམ། ཡང་ན་ཤི་བ་མིན་ནམ། ཡང་ན་
ཆགས་སྒོ་འདྲ་བྱུང་བ་མིན་ནམ་སྙམ། ཁོས་སྒོ་འགྲམ་དུ་སོང་ནས་ལྟ་བའི་ཚེ་གནས་
ཁང་སྒོ་ལྕགས་བརྒྱབ་ཡོད་ཀྱང་ཁང་བུའི་སྦུག་ནས་སྐྲ་བཞར་བས་གཅོང་སྐད་འདོན་
པའི་སྒྲ་གསལ་ལ་མ་གསལ་ཞིག་ཐོས་པ་ན། ཁོས་ཞིབ་པར་ལྟ་བའི་ཚེ་ལྡེ་མིག་སྒོ་ཁར་
བཀལ་ཏེ་བཞག་ཡོད་པས། ཁོས་སྒོ་ཕྱེ་སྟེ་ནང་དུ་སོང་བའི་ཚེ་སྐྲ་བཞར་བ་ནད་
མནར་གྱིས་མལ་ཁྲིའི་ཐོག་ཉལ་སྟབས་སུ་ཡོད་པ་རིག་པས། སྒོ་ར་བ་ཤིན་ཏུ་ཡ་ང་
བར་གྱུར་ཏེ་ཁྱོད་སེམས་པ་སྡུག་མི་དགོས། ནད་གཞི་ལེགས་པར་གསོ། ཁྱོད་ཀྱི་ཟླ་
གྲོགས་གང་དུ་སོང་ངམ་ཞེས་བརྗོད།
སྐྲ་བཞར་བ་ན་རེ། ཨཱ་ལཱ་ཚད་བཙུགས། ཕྲན་ནད་མནར་གྱིས་དྲན་པ་འཐོར་
482

ཚོས་མཁན་དང་སྐྲ་བཞར་བའི་གཏམ་རྒྱུད།
ནས་དེ་རིང་གསོས་པ་ཐོག་མ་ཡིན། བདག་གིས་ཟླ་གྲོགས་ལན་མང་བོས་ཀྱང་ཨ་
ལན་ལེན་མི་མ་བྱུང༌། གྲོགས་པོ། བདག་ནི་གྲོད་པ་ལྟོགས་ཆེ་བས་བདག་གི་སྔས་
འོག་ཏུ་དངུལ་ཁུལ་ཅིག་ཡོད་པ་ཁྱོད་ཀྱིས་དེ་ལས་སྒོར་ཕྱེད་གཉིས་ཀྱིས་ཟས་རིགས་
ཕྲན་བུ་ཉོས་ཏེ་བདག་ལ་སྦྱིན་ཞེས་བརྗོད།
སྒོ་ར་བས་ཁོའི་སྔས་འོག་ནས་དངུལ་ཁུག་བླངས་ཏེ་ལྟ་བའི་ཚེ་དངུལ་ཁུག་སྟོང་
སང་ལ་བརྟེན། ཁོས་ཨི་པི་ཟུལ་ལ་ཁྱོད་ཀྱི་དངུལ་ཁུག་ནང་དངུལ་སྐར་ལི་གཅིག་
ཀྱང་མི་འདུག་ཅེས་བརྗོད།
ཨི་པི་ཟུལ་གྱིས་རང་གི་དངུལ་རྣམས་ཨི་པི་ཀོར་གྱིས་བརྐུས་སོང་བ་རྟོགས་པས།
ཁོས་སྒོ་ར་བར་ཁྱོད་ཀྱིས་བདག་གི་ཟླ་གྲོགས་གང་དུ་སོང་བ་ཨེ་ཤེས་ཞེས་དྲིས།
སྒོ་ར་བ་ན་རེ། ཁོ་མ་རིག་པར་ཉིན་གསུམ་ཙམ་སོང༌། བདག་ནི་ཁྱོད་གཉིས་
མཉམ་དུ་སོང་བར་སྙམ།
ཨི་པི་ཟུལ་ན་རེ། བདག་སོང་བ་མེད། བདག་གི་ཟླ་གྲོགས་དེ་འདོད་རྔམས་ཆེ་
བས་ཕྲན་རང་ནད་མནར་གྱིས་དྲན་པ་འཐོར་བའི་སྐབས་སུ་བདག་གི་དངུལ་རྣམས་
བརྐུས་སོང་བ་རེད་ཅེས་བརྗོད་མཚམས་སེམས་སྡུག་གིས་ངུ་ཤོར།
སྒོ་ར་བས། ཁྱོད་སེམས་ཁྲལ་མ་བྱེད། སྐྱེ་བོ་ངན་པ་དེར་ཨཱ་ལཱ་ཐུགས་རྗེ་ཅན་
གྱིས་ཆད་པ་གཅོད་སྲིད་ཅེས་བརྗོད་ནས་སེམས་གསོ་བྱས་རྗེས་དེ་མར་ཀྲུམ་ཐང་ཚ་
པོ་ཕོར་པ་གང་བསྐོལ་ནས་ཁོ་ལ་བྱིན་པ་མ་ཟད། སེམས་རྩ་འཁོལ་པོས་ཁོ་ལ་ནད་
གཡོག་རྒྱུག་པ་དང་ཟས་རིགས་ཉོས་ཏེ་བྱིན། དེ་ལྟར་ཟླ་གཉིས་རིང་གསོ་བཅོས་
བྱས་རྗེས་ཁོའི་ལུས་པོ་རིམ་གྱིས་གསོས་ནས་འགྲོ་སྐྱོད་ཐུབ་པས་ཡིད་ལ་སྤྲོ་བ་རབ་ཏུ་
བརྟས། ཁོས་སྒོ་ར་བར་བདག་ལ་ནུས་སྟོབས་བསྐྱེད་མཚམས་ཁོ་བོས་ཁྱེད་ལ་དྲིན་
གཟོ་བར་བྱེད། འོན་ཀྱང་ཁྱེད་ཀྱི་བཀའ་དྲིན་ཤིན་ཏུ་ཆེ་བས་ཨཱ་ལཱ་ཐུགས་རྗེ་ཅན་གྱིས་
483

༄༅།།མཚན་ཞག་སྟོང་གི་གཏམ་རྒྱུད།
མ་གཏོགས་ཁྱེད་ཀྱི་བཀའ་དྲིན་གཟོ་བར་མི་ནུས་ཞེས་བརྗོད།
སྒོ་ར་བ་ན་རེ། བདག་གིས་ཁྱོད་ལ་ནད་གཡོག་རྒྱུག་ནས་ད་ཆ་ཁྱོད་སེང་དྲག་
བྱུང་བ་འདི་ནི་ཨཱ་ལཱ་ཐུགས་རྗེ་ཅན་གྱི་བཀའ་དྲིན་རེད།
ཨི་པི་ཟུལ་ཨི་པི་ཀོར་གྱི་ཚོས་ཁང་དུ་སྐྱོད་པ།
ཨི་པི་ཟུལ་འགྲུལ་ཁང་ནས་ཐོན་ཏེ་སྣང་མེད་ངང་ཁྲོམ་གཞུང་དུ་སྐྱོད་པའི་ཚེ་ཨི་
པི་ཀོར་གྱི་ཚོས་ཁང་སྒོ་འགྲམ་དུ་སླེབས། ཕར་ལྟ་བའི་ཚེ་ཚོས་ཁང་སྒོ་འགྲམ་དུ་ཚོས་
གཞི་མི་གཅིག་པའི་རས་ཆ་མང་པོ་སྐམ་འགྲེམས་བྱས་ནས་བཞག་ཡོད་པ་དང་། སྒོ་
འགྲམ་དུ་མི་ཚོགས་ཀྱིས་ཁེངས་བ་རིག ཁོས་ཡུལ་དེའི་སྐྱེ་བོ་ཞིག་ལ་གནས་འདི་གང་
ཡིན་ནམ། འདིར་མི་མང་པོ་འདི་འདྲ་འཚང་ག་རྒྱག་པ་ཅི་ཡིན་ཞེས་དྲིས།
ཡུལ་མི་ན་རེ། འདི་ནི་རྒྱལ་པོའི་ཚོས་ཁང་རེད། འདི་ནི་རྒྱལ་པོས་ཡུལ་ཕྱོགས་
གཞན་ནས་ཡོང་བའི་སྐྱེ་བོ་ཨི་པི་ཀོར་ཞེས་པའི་ཕྱོགས་མི་ཞིག་ལ་བསྐྲུན་པ་རེད།
ཚོས་ཁང་འདི་སྒོ་དབྱེ་བ་ནས་བཟུང་ཚོས་གཞི་མི་འདྲ་བ་རེ་རྒྱག་རིམ་བཞིན་ང་ཅག་
རྣམས་ལྟད་མོ་ལྟ་བར་ཡོང་བ་ཡིན། ངེད་ཚོའི་ཡུལ་གྱི་ཚོས་མཁན་རྣམས་ཀྱིས་ཚོས་
གཞི་འདི་རིགས་རྒྱག་མི་ཤེས་པས་ཁོའི་གནས་བབ་ནི་ཚོས་མཁན་གཞན་རྣམས་ལས་
ལྡབ་བཅུ་ཕྲག་གིས་མཐོ་བ་ཡོད་ཅེས་བརྗོད་མཚམས་ཁོ་པས་ཨི་པི་ཀོར་དང་ཡུལ་གྱི་
ཚོས་མཁན་རྣམས་མོལ་ཚུལ་དང༌། དེ་ནས་རྒྱལ་པོར་ཞུ་གཏུགས་བྱས་ཚུལ། རྒྱལ་
པོས་ཨི་པི་ཀོར་ལ་ཚོས་ཁང་བསྐྲུན་ནས་ལག་རྩ་གནང་ཚུལ་སོགས་སྔ་ཕྱིའི་གནས་
ཚུལ་རྣམས་ཞིབ་པར་གླེང་། ཡུལ་མིའི་གཏམ་དེ་ཐོས་པ་དང་ཨི་པི་ཟུལ་གྱི་ཡིད་པོ
484

ཚོས་མཁན་དང་སྐྲ་བཞར་བའི་གཏམ་རྒྱུད།
སྤྲོ་བ་འཕེལ་བས་རང་གིས་རང་ལ་ཨཱ་ལཱ་ཐུགས་རྗེ་ཅན་གྱིས་ཁོ་ལ་འཚོ་བའི་ལམ་
སྟོན་མཛད་པས་ད་ཆ་ཁོ་ལག་ཤེས་པའི་དབུ་ཆེན་དུ་གྱུར་བ་རེད་ན། ཁྱོད་ཀྱིས་
བཟོད་པར་གྱིས། ཁོ་པ་ལས་བྲེལ་ཆེ་བས་ཁྱོད་བརྗེད་པ་རེད། ཁོ་པ་ལས་མེད་དུ་
གྱར་བའི་སྐབས་ཁྱོད་ཀྱིས་ཁོ་ལ་རོགས་རམ་དང་བཀུར་སྟི་བྱས་ཡོད་པས། ནམ་ཞིག་
ཁོ་པ་ཁྱོད་དང་ཕྲད་ཚེ་ཁོ་སྤྲོ་བ་འཕེལ་ནས་ཁྱོད་ལ་དྲིན་ལན་མཇལ་ངེས་རེད་ཅེས་
ཆིག་ལབ་བརྒྱབ།
ཁོས་མི་ཚོགས་ཀྱི་ཁྲོད་དུ་འཚངས་ཏེ་ཚོས་ཁང་སྒོ་འགྲམ་ནས་ལྟ་བའི་ཚེ། ཨི་
པི་ཀོར་ནི་ལུས་ལ་རྒྱས་སྤྲོས་ཆེ་བའི་དཔོན་ཆས་བཀླུབས་ཏེ་ཚོང་སྒྲོམ་མཐོན་པོ་ཞིག་
གི་མདུན་དུ་བསྡད་ནས་འཁོར་རྣམས་ལ་བྱ་བའི་བཀོད་སྒྲིག་བྱེད་བཞིན་ཡོད་པ་ཕར་
བལྟས་ནས་དབང་གྱིས་ཕྱུག་པའི་སྲིད་བློན་འདྲ་ལ་དྲེགས་པ་ཆེ་བའི་རྒྱལ་པོ་ཞིག་ཀྱང་
འདྲ། ཁོའི་འགྲམ་དུ་བྲན་འཁོར་སྐྱེ་བོ་བཞི་དང་གམ་གཡོག་མི་བཞི་ཡོད་པ་དེ་དག་
གིས་གུས་གུས་ཞུམ་ཞུམ་གྱི་ངང་ནས་ཁོ་ལ་ཞབས་ཞུ་བྱེད། ད་དུང་ཚོས་ཁང་སྦུག་
ཏུ་ལག་གསར་བ་བྲན་འཁོར་བཅུ་ཕྲག་གཅིག་ཡོད་པ་དེ་རྣམས་ཚོས་རྒྱག་བཞིན་
དུ་མཆིས།
ཨི་པི་ཀོར་གྱིས་ཨི་པི་ཟུལ་བརྡུངས་ནས་ཕྱིར་འབུད་བྱེད་པ།
ཨི་པི་ཟུལ་ནི་སྤྲོ་བ་དང་རེ་བས་ཁེངས་ནས་ཚོས་ཁང་དུ་བཞུགས་ཏེ་ཨི་པི་
ཀོར་གྱི་འགྲམ་དུ་སོང༌། ཁོའི་ཡིད་ལ་ཨི་པི་ཀོར་གྱིས་རང་ཉིད་མཐོང་བ་ན་སྤྲོ་བ་
འཕེལ་ནས་རང་ལ་བསུ་བ་དང་། འཚམས་འདྲི། བརྩེ་ཞེན་སོགས་བྱེད་ངེས་སྙམ་
485

༄༅།།མཚན་ཞག་སྟོང་གི་གཏམ་རྒྱུད།
པ་བྱུང་ཡང་། དེ་ལས་ལྡོག་སྟེ་ཨི་པི་ཀོར་གྱིས་ཨི་པི་ཟུལ་མཐོང་མ་ཐག་ངོ་གནག་
རབ་ཏུ་བསྡུས་ཏེ་སྐད་ཤུགས་ཆེན་པོས་སྐྱེ་བོ་དམེ་བཙོག་ཅན་ཁྱོད། བདག་གི་ཚོང་
སྒྲོམ་མདུན་དུ་མ་ཡོང་ཞེས་ལན་མང་བརྗོད་མ་བྱུང་ངམ། ཇག་པ་ཁྱོད་ཀྱིས་ཀུན་གྱི་
མདུན་དུ་བདག་གི་སྔོ་ལོ་འཕྱར་བ་ཡིན་ནམ། ཞེས་བསྡིགས་པ་དང་ཆགས་ཅིག་ཏུ་
འཁོར་གཡོག་རྣམས་ལ་ཁྱོད་ཅག་གིས་མི་ངན་འདི་བཟུང་ཞིག་ཅེས་བརྗོད་མ་ཐག་
འཁོར་གཡོག་རྣམས་ཀྱིས་ཨི་པི་ཟུལ་བཟུང་། དེ་ནས་ཨི་པི་ཀོར་གྱིས་དལ་བུར་སྟན་
ལས་ལངས་ཤིང་ལག་ཏུ་འཁར་བ་བཟུང་ནས་ཁྱོད་ཅག་གིས་ཁོ་ས་ཐོག་ཏུ་སྒྱེལ་བར་
གྱིས་ཤིག་ཅེས་བརྗོད།
འཁོར་གཡོག་དེ་དག་གིས་སྦྱིན་བདག་གི་བཀའ་བཞིན་ཨི་པི་ཟུལ་ས་ཐོག་ཏུ་
བསྒྱེལ་བ་དང་ཨི་པི་ཀོར་གྱིས་ཁོའི་སྒལ་གཞུང་དུ་འཁར་བ་བརྒྱ་ཕྲག་གཅིག་བསྣུན།
དེ་ནས་ཁོ་ལུས་གན་རྒྱལ་དུ་འཇོག་དགོས་པའི་བཀོད་པ་བཏང་སྟེ་མུ་མཐུད་ཁོའི་གྲོད་
པའི་སྟེང་དུ་འཁར་བ་བརྒྱ་ཕྲག་གཅིག་བརྒྱབ་རྗེས་ཁོང་ཁྲོ་ཆེན་པོས། མི་ངན་དམེ་
བཙོག་ཅན་ཁྱོད་སླད་བདག་གི་ཚོས་ཁང་སྒོ་འགྲམ་དུ་རྡོག་པ་སྤོས་ཚེ་ཁྱོད་ཕོ་བྲང་
དུ་བསྐྱལ་ནས་རྒྱལ་པོ་ཆེན་པོས་ཡུལ་གྱི་སྤྱི་ཁྱབ་ལ་ཁྱོད་གསོད་རྒྱུའི་བཀའ་འབེབས་
རོགས་ཞུ། ད་ཁྱོད་སོང་ཞིག ཨཱ་ལཱ་ཐུགས་རྗེ་ཅན་གྱིས་ཁྱོད་ལ་བདེ་བའི་ལམ་སྩལ་
མི་སྲིད་ཅེས་བརྗོད།
ཨི་པི་ཟུལ་ནི་རང་ལ་གཤེ་དམོད་དང་ཉེས་རྡུང་དྲག་པོ་ཁེལ་བས་ཡིད་ཤིན་ཏུ་
སྐྱོ་བའི་ངང་ཚོས་ཁང་ནས་ཕྱིར་ཐོན། དེར་ཡོད་མི་རྣམས་ཤིན་ཏུ་ཡ་མཚན་པར་གྱུར་
ནས་ཨི་པི་ཀོར་ལ་སྐྱེ་བོ་འདི་སུ་ཡིན་ནམ་ཞེས་དྲིས།
ཨི་པི་ཀོར་ན་རེ། སྐྱེ་བོ་དེ་ནི་བདག་གི་རས་ཆ་རྐུ་མཁན་དེ་རེད། ཁོས་བདག་
གི་ཚོས་ཁང་ནས་རས་ཆ་ཐེངས་མང་བརྐུས་ཀྱང་ཁོ་པ་ཁྱིམ་འཁོས་དམན་པས་སྙིང་
486

ཚོས་མཁན་དང་སྐྲ་བཞར་བའི་གཏམ་རྒྱུད།
རྗེ་བྱས་ཏེ་རྐུ་ཤོར་གྱི་རས་ཆ་རྣམས་བདག་གིས་ཚབ་བསྒྲུབས་ནས་ཁོ་ལ་བཟང་པོའི་
ཁ་ཏ་བྱས་ཀྱང་མི་ཉན། ད་ནི་ཁོ་རས་ཆ་རྐུ་བར་སླེབས་ཚེ་བདག་གིས་ཁོ་འཛིན་
བཅངས་ཀྱིས་རྒྱལ་པོར་རྩིས་འབུལ་ཞུས་ཏེ་གསོད་རྒྱུ་ཡིན།
ཨི་པི་ཀོར་གྱི་གཏམ་དེ་ཐོས་པ་དང་དེར་ཡོད་མི་རྣམས་ཁོང་ཁྲོ་ལངས་ཏེ་ཨི་པི་
ཟུལ་ལ་བསྡིགས།
ཨི་པི་ཟུལ་གྱིས་རྒྱལ་པོར་ཁྲུས་ཁང་རྒྱག་རྒྱུའི་རེ་བ་ཞུས་པ།
ཨི་པི་ཟུལ་ནི་ཁྱ་རེ་ཁྱོ་རེའི་ངང་འགྲུལ་ཁང་དུ་ལོག་རྗེས་ཨི་པི་ཀོར་གྱིས་རང་
ལ་མནར་གཅོད་འདི་ལྟ་བུ་བཏང་བར་སྙིང་ཁོང་རུས་པའི་གཏིང་ནས་ཁོང་ཁྲོ་ཤིན་
ཏུ་ཆེན་པོ་སྐྱེས། ཁོས་རང་གི་ལུས་ཀྱི་རྨ་ཁ་སྨུག་ལིང་རྣམས་དྲག་སྐྱེད་མ་བྱུང་བར་
གནས་ཁང་དུ་ཡིབ་སྡོད་བྱས།། ལུས་རྨས་རྣམས་དྲག་སྐྱེད་བྱུང་མཚམས་འགྲུལ་ཁང་
ནས་ཕྱིར་ཐོན་ཏེ་ལུས་བཀྲུ་བར་འགྲོ་རྒྱུའི་བློ་ཤར་བས་ལམ་འགྲུལ་ཞིག་ལ་ཁྲུས་ཁང་
གང་དུ་ཡོད་མིན་དྲིས།
ལམ་འགྲུལ་དེས་ཁྲུས་ཁང་ཞེས་པ་ཐོས་མྱོང་མེད་པས་ཁྲུས་ཁང་ཟེར་བ་ཅི་ཡིན་
ཞེས་ཕར་ལ་དྲིས།
ཨི་པི་ཟུལ་ན་རེ། །དེ་ནི་ལུས་ཀྱི་དྲེག་བཙོག་བཀྲུ་སའི་ཁང་བུ་ཞིག་སྟེ། མི་
རྣམས་དེ་གར་སོང་ནས་ལུས་བཀྲུས་ཏེ་གཙང་སྦྲ་བྱི་དོར་བྱེད་གནས་བཟང་པོ་ཞིག་
རེད།
ལམ་འགྲུལ་ན་རེ། ལུས་བཀྲུ་བར་མཚོ་ཁར་སོང་ན་འགྲིག
487

༄༅།།མཚན་ཞག་སྟོང་གི་གཏམ་རྒྱུད།
ཨི་པི་ཟུལ་ན་རེ། བདག་ཁྲུས་ཁང་དུ་ལུས་པོ་བཀྲུ་བར་འགྲོ་དགོས་པ་ཡིན།
ལམ་འགྲུལ་ན་རེ། ཁྲུལ་ཁང་ཟེར་བ་བདག་གིས་མི་ཤེས། ང་ཅག་རྣམས་ལུས་
པོ་བཀྲུ་བར་མཚོ་ཁར་འགྲོ་བ་ཡིན་ལ། ཡུལ་འདིའི་རྒྱལ་པོ་ཡང་སྐུ་བསིལ་གནང་
བར་མཚོ་ཁར་ཕེབས་པ་ཡིན།
ཨི་པི་ཟུལ་གྱིས་ཡུལ་འདིར་ཁྲུས་ཁང་མེད་པ་དང༌། ཡུལ་འདིའི་མི་རྣམས་ཀྱིས་
ཀྱང་ཁྲུས་ཁང་ཟེར་བ་གང་ཡིན་པ་མི་ཤེས་པའི་གནས་ཚུལ་རྟོགས་རྗེས་ཁོས་ཕོ་བྲང་
དུ་རྒྱལ་པོ་མཇལ་བར་བསྐྱོད། ཁོས་རྒྱལ་པོའི་མདུན་དུ་པུས་མོ་བཙུགས་ནས་ས་ཐོག་
ཏུ་འོ་སྦྱོར་བའི་གུས་ཕྱག་ཕུལ་ཞིང་སྨོན་པ་རྒྱས་པར་བྱས་རྗེས། ཀྱེ། རྒྱལ་པོ་ཆེན་པོ་
དགོངས་སུ་གསོལ། བདག་ནི་ཁྲུས་ཁང་གི་ལས་སུ་གཞོལ་བའི་ཕྱོགས་མི་ཞིག་ཡིན།
ཁོ་བོ་གྲོང་ཁྱེར་འདིར་སླེབས་རྗེས་ལུས་པོ་བཀྲུ་བར་འགྲོ་བསམས་ཀྱང་གྲོང་ནང་དུ་
ཁྲུས་ཁང་གཅིག་ཀྱང་མ་རྙེད། གྲོང་ཁྱེར་བཟང་པོ་འདི་ལྟ་བུར་ཁྲུས་ཁང་མེད་ན་ག་
ལ་རུང་། ལུས་བཀྲུ་རྒྱུ་ནི་མི་ཚེའི་ནང་སྐྱིད་ལོངས་སྤྱོད་ཀྱི་བྱ་བ་ཞིག་རེད་ཅེས་བརྗོད།
རྒྱལ་པོ་ན་རེ། ཁྲུས་ཁང་ཞེས་པ་དེ་ཅི་རེད།
ཁོས་རྒྱལ་པོར་ཁྲུས་ཁང་ཞེས་པ་དེ་གང་ཡིན་འགྲེལ་བཤད་ལེགས་པར་ཞུས་
མཚམས་གྲོང་ཁྱེར་འདིར་ཁྲུས་ཁང་མེད་ན་གྲོང་ཁྱེར་བཟང་པོའི་མཚན་ཉིད་ཚང་
བ་མ་ཡིན་ཞེས་བརྗོད།
རྒྱལ་པོ་ཐུགས་དགྱེས་ནས་ཁོ་ལ་དཔོན་ཆས་ཤིན་ཏུ་མཛེས་པ་ཆ་ཚང་གཅིག་
དང་། སྒ་སྲབ་བསྟད་པའི་རྟ་མཆོག་གཅིག བྲན་གཡོག་གཉིས་བཅས་བསྩལ་བ་
མ་ཟད། ཕོ་བྲང་ནས་ཁང་ཁུངས་འདོན་བཤུག་གིས་སྡོད་ཤག་བསྩལ། ད་དུང་
གཡོག་མོ་བཞི་དང་གཡོག་པོ་གཉིས་བཏང་བ་དེ་རྣམས་ཀྱིས་ཁོ་ལ་གུས་ཞེན་ཆེན་
པོས་ཞབས་ཞུ་བྱེད་པས། རྒྱལ་པོས་ཁོ་ལ་ཨི་པི་ཀོར་ལས་མི་གཞན་པའི་གསོལ་རས་
488

ཚོས་མཁན་དང་སྐྲ་བཞར་བའི་གཏམ་རྒྱུད།
བདག་རྐྱེན་གནང་། དེ་དང་ཆབས་ཅིག་ཏུ་རྒྱལ་པོས་ཨར་སྐྲུན་ཆེ་མོ་ཞིག་བོས་ནས་
ཁྱོད་སྐུ་ཞབས་འདི་མཉམ་དུ་ས་ཆ་འཚོལ་བར་སོང་། ཁོང་གི་བློ་ལ་བབས་པའི་ས་
དེར་ཁོང་ལ་ཁྲུས་ཁང་རྒྱག་དགོས་ཞེས་བཀའ་བཀོད་མཛད།
ཨི་པི་ཟུལ་དང་ཨར་སྐྲུན་ཆེ་མོ་གཉིས་གྲོང་ཁྱེར་ནང་ས་ཆ་འཚོལ་བར་སོང་སྟེ་
བློ་བབས་ཆེ་བའི་ས་ཞིག་བདམས་རྗེས་ཨར་སྐྲུན་ཆེ་མོས་ཁོའི་ངག་བཀོད་ཇི་བཞིན་
ལས་མི་བསྐོང་འགུག་གིས་ཁྲུས་ཁང་མཛེས་ཤིང་ཡིད་དུ་འོང་བ་ཞིག་བསྐྲུན་རྗེས་ཁོ་
པའི་ངག་བཀོད་བཞིན་ཕྱི་ནང་ཀུན་ཏུ་ཚོན་རྩི་དང་རི་མོས་མཛེས་པར་བྱས་ནས་
བཀྲག་མདངས་རབ་ཏུ་རྒྱས། ཁྲུས་ཁང་ལེགས་སྐྲུན་ཟིན་པ་དང་ཁོས་རྒྱལ་པོའི་དྲུང་
དུ་སོང་ནས་གནས་ཚུལ་སྙན་སེང་ཞུས་རྗེས་མཇུག་ཏུ་ད་ནི་ནང་གི་སྒྲིག་ཆས་མ་
གཏོགས་བྱ་བ་ཐམས་ཅད་ལེགས་པར་འགྲུབ་ཟིན་པ་ཡིན་ཞེས་བརྗོད།
རྒྱལ་པོས་ཁོ་ལ་སྒྲིག་ཆས་ཉོ་བྱེད་ལག་སྣེ་གསེར་ཊམ་ཁྲི་ཕྲག་གཅིག་བསྩལ།
ཁོས་དངུལ་དེ་དག་གིས་ཁྲུས་ཁང་ནང་སྒྲིག་ཆས་མ་ཚང་བ་མེད་པ་ཉོ་སྒྲུབ་ཀྱིས་
ཁམས་དྭངས་ཤིང་དངོས་གཙང་བའི་ཁྲུས་ཁང་ཡིད་དུ་འོང་བ་ཞིག་བཅོས་ཤིང་།
དཀར་གཙང་རེག་ན་འཇམ་པའི་ལུས་ཕྱིས་ཨ་ཅོར་དཀར་པོ་ཐག་གདང་ཐོག་སྟར་དུ་
བཀལ་ནས་ཁྲུས་ཁང་སྒོ་འབྱེད་ཀྱི་ལས་ལ་བྲེལ། སྐབས་དེར་ཁྲུས་ཁང་སྒོ་འགྲམ་
ནས་འགྲོ་མི་རྣམས་ཀྱིས་ཁྲུས་ཁང་ནང་གི་སྒྲིག་ཆས་དང༌། མཛེས་པའི་ཚོན་རྩི་རི་
མོ་རྣམས་མཐོང་དུས་ཐམས་ཅད་ཡིད་སྨོན་གྱི་རྐན་སྒྲ་ཏོག་ཏོག་སྒྲོག དེ་ལྟར་ཁྲུས་
ཁང་གསར་པའི་གནས་ཚུལ་གཏམ་མི་ཁ་བརྒྱུད་དེ་གྲོང་ཁྱེར་ཡོངས་ལ་ཁྱབ་ནས་
ཡུལ་མི་རྣམས་སྔར་མཐོང་མྱོང་མེད་པའི་གནས་ཡ་མཚན་ཅན་དེར་ལྟ་བར་ཡོང་མི་
འཚང་ག་ཤིག་ཤིག་ཏུ་བྱུང་ནས་ཚང་མས་ཁྲུས་ཁང་ལ་མཛུབ་མོ་བཙུགས་ཏེ་འདི་ཅི་
ཡིན་ནམ་ཞེས་དྲིས།
489

༄༅།།མཚན་ཞག་སྟོང་གི་གཏམ་རྒྱུད།
ཨི་པི་ཟུལ་གྱིས་འདི་ནི་ཁྲུས་ཁང་རེད་ཅེས་བརྗོད་དེ་ཁྲུས་གཞོང་ནང་ཆུ་ཚ་པོ་
བླུགས་པས་ལྟད་མོ་བ་རྣམས་ཡ་མཚན་ཇེ་ཆེར་གྱུར། ཁོས་རྒྱལ་པོས་རང་གི་གཡོག་
ལ་བཏང་བའི་ན་གཞོན་བཅུ་པོ་དེར་རང་ཉིད་ངོ་མས་ཁོ་ཚོའི་ལུས་བཀྲུ་བ་དང་ལུས་
འཕུར་ནས་ཁོ་པ་ཚོར་སླད་ཁྱོད་ཅག་གིས་ཀྱང་ཁྲུས་ལ་ཡོང་མཁན་རྣམས་ཀྱི་ལུས་པོ་
འདི་ལྟར་བཀྲུ་དགོས་ཞེས་བརྗོད།
དེ་ལྟར་སྟ་གོན་གྱི་བྱ་བ་ལེགས་པར་འགྲུབ་མཚམས་ཨི་པི་ཟུལ་གྱིས་སྣ་སྒོར་ཞིམ་
པའི་དྲི་བཟང་སྦྱངས་ཤིང་འཁོར་གཡོག་གྲོང་ཁྱེར་ནང་དུ་བརྡ་གཏོང་བར་མངགས།
འཁོར་གཡོག་གིས་ཕོ་བྲང་ཁྲུས་ཁང་ལས་འགོ་བཙུགས་ཟིན་པས་ཚང་མ་ཁྲུས་ལ་
ཕེབས་ཤོག་ཅེས་ཀུན་གྱི་རྣ་བར་བསྒྲགས།
བརྡ་བྱུང་ཉིན་མོར་མི་རྣམས་གཅིག་མཇུག་གཉིས་མཐུད་ཀྱིས་ཁྲུས་ཁང་དུ་ཁྲུས་
པ་བསྐྱོད། ཨི་པི་ཟུལ་གྱིས་འཁོར་གཡོག་རྣམས་ལ་ཁོ་ཚོའི་ལུས་འཕུར་དགོས་པའི་
བཀོད་པ་བཏང་བ་དང་ཁོ་ཚོ་ཆུ་ཚ་མོའི་ཁྲུས་གཞོང་ནང་ལུས་གཙང་བཤལ་གཏོང་
དགོས་པ། ཁྲུས་ཟིན་མཚམས་ལུས་པོ་འཕུར་མཉེད་གཏོང་དགོས་པ་བཅས་ཀྱི་ངག་
བཀོད་བྱས། ཁྲུས་ཁང་གསར་པ་སྒོ་ཕྱེ་ནས་ཉིན་གསུམ་གྱི་རིང་མི་རྣམས་ཆུ་རིན་མི་
དགོས་པར་ཁྲུས་ལ་འཇུག་པས་ཁྲུས་ལ་ཡོང་མི་གྲོགས་མའི་སྤྱིལ་བུ་རྡོལ་བ་ལྟར་བྱུང་།
རྒྱལ་པོ་ཁྲུས་ཁང་དུ་ཁྲུས་ལ་ཕེབས་ནས་ཐུགས་དགྱེས་པ།
ཁྲུས་ཁང་གསར་པ་སྒོ་ཕྱེ་བའི་ཉིན་བཞི་པར་རྒྱལ་པོ་བློན་པོའི་ཚོགས་དང་
བཅས་པ་ཁྲུས་ཁང་དུ་ཁྲུས་ལ་བྱོན།
490

ཚོས་མཁན་དང་སྐྲ་བཞར་བའི་གཏམ་རྒྱུད།
ཨི་པི་ཟུལ་གྱིས་སྤྲོ་བ་ཆེན་པོས་རྒྱལ་བློན་སྟོན་འཁོར་རྣམས་ལ་སྣེ་ལེན་ཞུས་
ཤིང་། རང་ཉིད་ངོ་མས་རྒྱལ་པོའི་སྐུ་ལུས་ཕུར། ཁོས་རྒྱལ་པོའི་སྐུ་ལུས་ནས་ཐོན་
པའི་དྲེག་རིལ་རྣམས་རྒྱལ་པོར་སྤྱན་བསྟར་ཞུས་ཏེ་སྐུ་ལུས་ཀྱི་བཙོག་དྲེག་རྣམས་
དཔྱིས་ཕྱིན་པ་བཏོན་ནས་གཙང་མ་འོད་ཐོན་པ་ཞིག་བཀྲུས། རྒྱལ་པོས་རང་གི་སྐུ་
ལ་ཕྱག་གིས་འབྲད་པའི་ཚེ་པགས་པ་འཇམ་ལ་དྲེག་པ་དག་ནས་རེག་རེག་གི་སྒྲ་བྱུང་
བས་ཐུགས་རབ་ཏུ་དགྱེས།
རྒྱལ་པོ་སྐུ་ཁྲུས་ཟིན་མཚམས་ཨི་པི་ཟུལ་གྱིས་རྒྱལ་པོ་རྒྱ་སེའི་ཁྲུས་ཆབ་ནང་ཡུད་
ཙམ་སྐུ་ལུས་སྦངས་སྟབས་སུ་བཞག དེ་ནས་རྒྱལ་པོ་གཟིམ་ཚུང་དབུས་མར་གདན་
དྲངས་ནས་འཁོར་གཡོག་རྣམས་རྒྱལ་པོའི་སྐུ་ལུས་མཉེད་དུ་བཅུག རྒྱལ་པོ་བཞུགས་
ཡུལ་དུ་ཨ་ག་རུ་བདུག་ནས་ཁང་བུའི་ནང་དྲི་མཆོག་ཞིམ་པའི་སྤོས་ངད་ལྷང་ལྷང་དུ་
འཐུལ་བ་ན། རྒྱལ་པོ་ནི་སྐུ་ལུས་ཐམས་ཅད་བདེ་ལྷོད་བག་ཕེབས་སུ་གྱུར་བས་ཐུགས་
ཀྱི་སྤྲོ་བ་འགོག་ཏུ་མེད་པར་འཕེལ། རྒྱལ་པོས་དགེ་རྒན་ཆེ་མོ། ཁྱོད་ཀྱིས་བརྗོད་པའི་
ཁྲུས་ཁང་ཞེས་པ་དེ་འདི་རེད་དམ་ཞེས་གསུངས།
ཨི་པི་ཟུལ་ན་རེ། །དེ་རང་རེད་ཅེས་གུས་ཞབས་དང་ལྡན་པའི་ངང་བརྗོད།
རྒྱལ་པོ་ན་རེ། ཁྲུས་ཁང་བྱུང་བ་ནས་བཟུང་བདག་གི་གྲོང་ཁྱེར་འདི་མིང་དོན་
མཚུངས་པ་ཞིག་བྱུང་སོང༌། སླད་ཁྱོད་ཀྱིས་ཁྲུས་ལ་ཡོང་མིར་གླ་རིན་ཇི་འདྲ་ལེན་
ནམ།
ཨི་པི་ཟུལ་ན་རེ། རྒྱལ་པོ་ཆེན་པོས་བཀའ་གང་གནང་བཞིན་བསྡུའོ། །
རྒྱལ་པོ་ན་རེ། སླད་ཁྲུས་ལ་ཡོང་མི་རེ་ནས་ཁྲུས་གླ་གསེར་ཊམ་སྟོང་རེ་བསྡུ་
དགོས།
ཨི་པི་ཟུལ་ན་རེ། རྒྱལ་པོ་ཆེན་པོ། བཀའ་འདི་འདྲ་མེད་པ་མཁྱེན། གྲོང་ཁྱེར་
491

༄༅།།མཚན་ཞག་སྟོང་གི་གཏམ་རྒྱུད།
ནང་དབུལ་ཕྱུག་གང་ཡང་ཡོད་པས་མི་རེའི་ས་ནས་ཁྲུས་གླ་གསེར་ཊམ་སྟོང་རེ་
བླངས་ཚེ་བདག་གི་ཁྲུས་ཁང་འདི་སྒོ་རྒྱག་རྒྱུར་ངེས། ཅི་ཕྱིར་ཞེ་ན། དབུལ་པོ་རྣམས་
ཁྲུས་གླ་ཆེན་པོ་འདི་འདྲ་སྤྲོད་མི་ཐུབ་པས་ཁྲུས་ལ་ཡོང་མི་མི་རྙེད།
རྒྱལ་པོ་ན་རེ། དེས་ན་ཁྱོད་ཀྱིས་ཁྲུས་གླ་ཇི་ལྟར་ལེན།
ཨི་པི་ཟུལ་ན་རེ། ཁྲུས་གླ་ནི་སྐྱེ་བོ་སོ་སོའི་འབྱོར་འཁོས་ལ་གཞིགས་ནས་དབུལ་
པོ་རྣམས་ལ་ཁྲུས་གླ་ཆུང་ཙམ་ལེན་པ་དང་ཕྱུག་པོ་རྣམས་ལ་ཁྲུས་གླ་ཆེ་ཙམ་ལེན།
དེ་ལྟར་བྱས་ན་དབུལ་ཕྱུག་གང་ཡིན་ཡང་ཁྲུས་ལ་ཡོང་ཐུབ་པར་བརྟེན་བདག་གི་
ཁྲུས་ཁང་དུ་ཁྲུས་ལ་ཡོང་མཁན་རྒྱུན་མི་ཆད་པ་ཡོང་བས་ཚོང་ཡག་པོ་ཡོང་། གསེར་
ཊམ་སྟོང་གཅིག་ནི་རྒྱལ་བློན་དཔོན་རིགས་རྣམས་ཀྱིས་སྤྲོད་ཐུབ་པ་ལས་སྐྱེ་བོ་གཞན་
གྱིས་དེ་ལྟར་སྤྲོད་ཐུབ་པ་མ་ཡིན།
རྒྱལ་བློན་དཔོན་རིགས་རྣམས་ཀྱིས་ཨི་པི་ཟུལ་ལ་གསོལ་རས་བསྩལ་བ།
ཨི་པི་ཟུལ་གྱི་ཁྲུས་གླ་ལེན་ཐབས་ལ་བློན་པོ་རྣམས་གཅིག་ཏུ་མོས་ནས། ཀྱེ།
རྒྱལ་པོ་ཆེན་པོ་མཁྱེན། ཁོ་པའི་ཐབས་དེ་ཤིན་ཏུ་ལེགས། རྒྱལ་པོ་ཆེན་པོས་འབངས་
མི་སེར་རྣམས་ཀྱང་གང་ཉིད་དང་མཚུངས་པའི་འབྱོར་ལྡན་ནོར་གྱི་དག་པོར་
དགོངས་པ་མ་ཡིན་ནམ་ཞེས་མགྲིན་གཅིག་ཏུ་བརྗོད།
རྒྱལ་པོ་ན་རེ། ཁྱོད་ཅག་གིས་བཤད་པ་བདེན་མོད། འོན་ཀྱང་ཕྱོགས་མི་འདི་
འཁོས་ཀ་ཞན་པས་ང་ཅག་གིས་ཁོ་ལ་རོགས་རམ་དང་བརྩེ་བ་བྱེད་དགོས། ཁོས་
ངེད་རྣམས་ཀྱི་མཐོང་ཐོས་སུ་མ་གྱུར་བའི་ཁྲུས་ཁང་བསྐྲུན་ཏེ་ང་ཅག་གི་གྲོང་ཁྱེར་
492

ཚོས་མཁན་དང་སྐྲ་བཞར་བའི་གཏམ་རྒྱུད།
འདིར་བདེ་བ་བསྐྲུན། དེ་ནི་ཧ་ལས་དགོས་པའི་བྱ་བ་བཟང་པོ་ཞིག་རེད་ན། ངེད་
ཚོས་ཁྲུས་གླ་སྤར་ནས་ཁོ་ལ་རོགས་རམ་བྱས་ན་མི་ལེགས་སམ། ལར་ཁྲུས་གླ་ཡང་ཆེ་
བསམས་པ་མ་ཡིན།
བློན་པོ་རྣམས་ན་རེ། ཁོ་ལ་རོགས་རམ་བྱེད་དགོས་ན། རྒྱལ་པོ་སྐུ་སྒེར་ནས་ཁོ་
ལ་གསོལ་རས་བསྩལ་ན་འགྲིགག འབངས་མི་སེར་རྣམས་ཀྱིས་རྒྱལ་པོ་ཆེན་པོར་དགའ་
ཞེན་དང་སྲུང་བརྩི་ཞུ་ཆེད་སྔར་མི་སེར་ཁྱེར་དམན་ཉམ་ཐག་རྣམས་ལ་གསོལ་རས་
ཀྱང་ཁྲུས་གླ་ལས་བརྒལ་བ་བྱུང་མེད། ཁྲུས་གླ་གསེར་ཊམ་སྟོང་གཅིག་ནི་ང་ཅག་
དཔོན་བློན་རྣམས་ཀྱིས་ཀྱང་འདོན་མི་འདོད་ན་མི་སེར་ཉམ་ཐག་རིགས་ཀྱིས་ཇི་
ལྟར་འདོན།
རྒྱལ་པོ་ན་རེ། བདག་གི་བློན་པོའི་ཚོགས་རྣམས་གོ་བར་གྱིས་ཤིག ད་ལམ་
ཁྱེད་རྣམས་མི་རེས་ཁོ་ལ་གསེར་ཊམ་བརྒྱ་ཕྲག་རེ་དང་བྲན་གཡོག་ཕོ་མོ་རེ་བྱིན་ན་
ལེགས་སམ།
དཔོན་བློན་རྣམས་ན་རེ། རྒྱལ་པོའི་བཀའ་བཞིན་ང་ཅག་རྣམས་ཀྱིས་ཁོ་ལ་དེ་
ལྟར་སྦྱིན། འོན་ཀྱང་སླད་ང་ཅག་རྣམས་ཁྲུས་ལ་འཇུག་སྐབས་ཁྲུས་གླ་རང་གི་འདོད་
པ་བཞིན་སྤྲོད་ཆོག་པ་བྱེད།
རྒྱལ་པོས་དེ་ལྟར་འགྲིག་ཅེས་གསུངས་ནས་ཁོང་རྣམས་ཀྱི་བསམ་འདུན་ལ་
ཐུགས་མོས་མཛད།
དེ་མར་དཔོན་བློན་རྣམས་མི་རེས་ཨི་པི་ཟུལ་ལ་གསེར་ཊམ་བརྒྱ་ཕྲག་རེ་དང་
བྲན་གཡོག་ཕོ་མོ་རེ་བྱིན། དེ་ཉིན་རྒྱལ་པོ་མཉམ་དུ་ཁྲུས་ལ་བྱོན་པའི་དཔོན་བློན་
བརྒྱ་ཕྲག་བཞི་ཡོད་པས། ཁོ་ལ་གསོལ་ཪས་གསེར་ཊམ་ཁྲི་ཕྲག་བཞི་དང་བྲན་གཡོག་
ཕོ་མོ་བརྒྱ་ཕྲག་བཞི་རེ་བྱུང་བའི་ཐོག རྒྱལ་པོ་སྐུ་སྒེར་ནས་གསེར་ཊམ་བརྒྱ་ཕྲག་
493

༄༅།།མཚན་ཞག་སྟོང་གི་གཏམ་རྒྱུད།
གཅིག་དང་བྲན་གཡོག་ཕོ་མོ་བཅུ་ཕྲག་རེ་གསོལ་རས་བསྩལ་བ་ན། ཨི་པི་ཟུལ་ནི་
ཡིད་ལ་དགའ་སྤྲོ་དཔག་མེད་བྱུང་བས་པུས་མོ་ས་ལ་བཙུགས་ཏེ་ས་ཐོག་ཏུ་འོ་སྦྱོར་
བའི་གུས་ཕྱག་གྲངས་མེད་དང་བཅས། ཀྱེ། རྒྱལ་པོ་ཆེན་པོ་མཁྱེན། བདག་ལ་བྲན་
གཡོག་མང་པོ་འདི་འདྲ་ཉར་བའི་ས་ཡུལ་མེད་ཅེས་བརྗོད།
རྒྱལ་པོ་ན་རེ། བདག་གིས་ཁྱོད་ལ་ལག་དངུལ་ཁྱོན་ཆེ་ཞིག་བྱུང་ན་བསམས་
ནས་བློན་པོའི་ཚོགས་ལ་འདི་ལྟར་བརྗོད་པ་ཡིན། ཅི་ཕྱིར་ཞེ་ན། ཁྱོད་ནི་ཕྱོགས་མི་
ཡིན་པས་རང་གི་ཡུལ་དང་གཉེན་བཤེས་རྣམས་དྲན་ཏེ་ནམ་ཞིག་རང་ཡུལ་དུ་ལོག་
འགྲོ་བ་རེད་ན། སྐབས་དེར་ཁྱོད་ལ་དངུལ་འབོར་ཆེན་ཞིག་ཁུར་རྒྱུ་བྱུང་ཚེ་ཁྱོད་མི་
ཚེ་བདེ་ལ་འགོད་ཐུབ་པ་ཡིན།
ཨི་པི་ཟུལ་ན་རེ། ཀྱེ། རྒྱལ་པོ་ཆེན་པོ་དགོངས་སུ་གསོལ། བྲན་གཡོག་ཁྱོན་ཆེ་
འདི་ལྟ་བུ་རྒྱལ་བློན་རྣམས་ལ་དགོས་པ་ཆེ། རྒྱལ་པོ་ཆེན་པོས་བློན་པོའི་ཚོགས་ལ་
བཀའ་བསྩལ་ནས་ཁོ་བོར་ལག་དངུལ་གསོལ་རས་གནང་ན་བདག་ལ་དམག་དཔུང་
བསྩལ་བ་ལས་ཀྱང་མཁོ་ཆེ་བ་ཡིན། ཅི་ཕྱིར་ཞེ་ན། བྲན་གཡོག་རྣམས་ལ་ཟས་གོས་
གནས་མལ་གང་ནས་དགོས་པར་བརྟེན་བདག་གིས་གསོ་ག་ལ་ཐུབ།
རྒྱལ་པོ་ན་རེ། །ཁྱོད་ཀྱིས་བཤད་པ་བདེན་ཞེས་གསུངས། དེ་མུར་བཞད་
གད་དང་བཅས་ཁོ་ལ་བྲན་གཡོག་འདི་རྣམས་དམག་དཔུང་སྟོབས་ཆེན་ཞིག་དང་
མཚུངས་པས་ཁྱོད་ཀྱིས་གསོ་ག་ལ་ཐུབ། ཁྱོད་ཀྱིས་བྲན་གཡོག་འདི་རྣམས་མི་རེར་
གསེར་ཊམ་བརྒྱ་ཕྲག་གཅིག་རེའི་གོང་ཐང་ལ་ཕབ་སྟེ་བདག་ལ་ཚོང་འདོད་པ་ཡིན་
ནམ་ཞེས་གསུངས།
ཨི་པི་ཟུལ་ན་རེ། གོང་ཐང་འདི་ལ་སྤུས་སྒྱུར་ཞུ་འདོད་པ་ཡིན།
རྒྱལ་པོས་བློན་པོ་ཞིག་ཕྱག་མཛོད་དུ་གསེར་ཊམ་ལེན་པར་བཏང་ནས་ཨི་པི་
494

ཚོས་མཁན་དང་སྐྲ་བཞར་བའི་གཏམ་རྒྱུད།
ཟུལ་ལ་མི་རིན་གནང་རྗེས་བྲན་གཡོག་རྣམས་དཔོན་བློན་སོ་སོར་ཕྱིར་སྤྲོད་ཀྱིས་
འདི་ནི་བདག་གིས་ཁྱོད་ཚོར་བྱིན་པའི་ལག་རྟགས་ཡིན་པས་ཁྱོད་རྣམས་ཁྲིད་སོང་
ཞེས་གསུངས།
གཞི་དྲག་དཔོན་བློན་རྣམས་ཀྱིས་རང་རང་གི་བྲན་གཡོག་ཁྲིད་ནས་སོང་། ཨི་
པི་ཟུལ་ནི་རི་བོ་ལྟར་ལྕི་བའི་ཁུར་པོ་ཕབ་སོང་བས་ཡིད་ལ་བསམ་བརྗོད་ལས་འདས་
པའི་དགའ་སྤྲོ་ཆེན་པོ་བྱུང་སྟེ་སྨྲས་པར། ཀྱེ། རྒྱལ་པོ་ཆེན་པོ་མཁྱེན། བདག་བྲན་
གཡོག་འདི་དག་གི་ཁྲོད་ནས་ཐར་བའི་བདེ་བ་ཐོབ་པ་བཞིན་ཨཱ་ལཱ་ཐུགས་རྗེ་ཅན་
གྱིས་ཁྱེད་ལ་ཡང་བདེ་བ་སྦྱིན་པ་ཤོག་ཅེས་སྨོན།
ཨི་པི་ཟུལ་གྱི་ཐུགས་རྗེ་རྗེས་དྲན་གྱི་གཏམ་དེ་ཐོས་པ་དང་རྒྱལ་པོ་བཞད་གད་
ཆེན་པོ་ཤོར། དེ་ནས་རྒྱལ་བློན་སྟོན་འཁོར་རྣམས་ཕོ་བྲང་དུ་ཕྱིར་བྱོན།
བཙུན་མོ་དང་གྲུ་དཔོན་མི་སེར་བཅས་པ་ཁྲུས་ཁང་དུ་ཁྲུས་ལ་འཇུག་པ།
ཨི་པི་ཟུལ་གྱིས་རྒྱལ་བློན་སྟོན་འཁོར་རྣམས་ཀྱིས་བསྩལ་བའི་གསོལ་ཪས་གསེཪ་
ཊམ་རྣམས་རྩིས་རྒྱག་གིས་དངུལ་སྒམ་དུ་བླུགས་ནས་བསྡུ་གསོག་ལེགས་པར་བརྒྱབ་
རྗེས་དགའ་ཞིང་སྐྱིད་པའི་ངང་ནུབ་གཅིག་འདས། ཕྱི་ཉིན་ཁྲུས་ཁང་དངོས་སུ་སྒོ་ཕྱེ་
ནས་འཁོར་གཡོག་གཅིག་ཁྲོམ་ཐོག་ཏུ་བརྡ་འབྱོར་བར་བཏང་། བརྡ་སྦྱོར་བ་དེས་
ཁྲུས་ཁང་དུ་ཁྲུས་ལ་ཕེབས་མཁན་ཚོས་རང་གི་འབྱོར་འཁོས་ལ་གཞིགས་ཏེ་ཁྲུས་གླ་
གནང་ན་འགྲིག ཅེས་བརྗོད་པ་ན་མི་རྣམས་ཁྲུས་ལ་འཇུག་མི་འཚང་ཁ་ཤིག་ཤིག་
བྱུང་ཞིང་། ཚང་མས་རང་རང་གི་འབྱོར་འཁོས་ལ་གཞིགས་ཏེ་ཁྲུས་གླ་སྤྲད། ཨི་པི་
495

༄༅།།མཚན་ཞག་སྟོང་གི་གཏམ་རྒྱུད།
ཟུལ་གྱིས་ཚོང་སྒྲོམ་འགྲམ་དུ་བསྡད་ནས་ཁྲུས་གླ་བསྡུས། ཚོང་ཤིན་ཏུ་བཟང་བས་
མུན་མ་རུབ་གོང་ཁྲུས་གླ་དངུལ་སྒམ་བྱུར་ཁེངས་གསོག རྒྱལ་པོའི་བཙུན་མོ་ཡང་
ཁྲུས་ཁང་དུ་ཁྲུས་ལ་བྱོན། ཨི་པི་ཟུལ་གྱིས་ཕེབས་སྒྲིག་གཟབ་གཟེངས་ལྡན་པ་ཞུས།
ཁྲུས་ཀྱི་དུས་ཚོད་སྔ་དགོང་གཉིས་སུ་ཕྱེ་ཞིང་། དེ་ཡང་ཞོགས་པ་ཐོ་རེངས་མཚམས་
ནས་ཉིན་གུང་བར་སྐྱེས་པ་རྣམས་ཁྲུས་ལ་འཇུག་པའི་དུས་ཚོད་དང་། ཉིན་གུང་
ནས་ཉི་མ་མ་ནུབ་བར་བུད་མེད་རྣམས་ཁྲུས་ལ་འཇུག་པའི་དུས་སུ་དབྱེ། ཁོས་བྲན་
མོ་རྣམས་ལ་སྦྱོང་བརྡར་ལེགས་པར་སྤྲས་ཡོད་པས། དེ་རྣམས་ལག་བདེ་ཞིང་ལས་
མཁས་པའི་བུད་མེད་ཞབས་ཞུ་བ་མཁས་པར་གྱུར། བཙུན་མོ་ཁྲུས་ལ་བྱོན་པའི་ཚེ་དེ་
རྣམས་ཀྱིས་བསྙེན་བཀུར་གཟབ་གཟེངས་ལྡན་པ་ཞུས་པས་བཙུན་མོ་ཐུགས་རབ་ཏུ་
གྱེས་ན་ཁྲུས་གླ་གསེར་ཊམ་སྟོང་ཕྲག་གཅིག་བྱིན། དེ་ནས་བཟུང་ཨི་པི་ཟུལ་གྱི་ཁྲུས་
ཁང་གི་གྲགས་པ་གྲོང་ཁྱེར་ཡོངས་ལ་ཁྱབ།ཨི་པི་ཟུལ་ནི་རང་བཞིན་བཟང་ལ་འདྲིས་
གཤིབ་བདེ་བ་ཞིག་ཡོད་པས། ཁོས་རང་གི་ཁྲུས་ཁང་དུ་ཁྲུས་ལ་ཡོང་མི་དབུལ་ཕྱུག་
ཐམས་ཅད་ལ་ཉེ་རིང་མེད་པར་ཚང་མར་གུས་པ་ཆེན་པོས་སྣེ་ལེན་བྱེད་པ་ན། ཁོའི་
ཁྲུས་ཁང་ལ་ཡོང་འབབ་བཟང་པོ་བྱུང་བ་མ་ཟད། དཔོན་རིགས་ཆེ་ཕྲ་མང་པོ་ངོ་
ཤེས་བྱུང་ནས་ཕན་ཚུན་འབྲེལ་བ་བཟང་པོ་ཚུགས། རྣམ་ཀུན་རེས་གཟའ་པ་སངས་
ནམ་ཤར་ལ་རྒྱལ་པོ་སྐུ་ཁྲུས་ལ་ཕེབས་པ་དང་། སྐུ་ཁྲུས་ལ་ཕེབས་རིམ་བཞིན་ཁྲུས་གླ་
གསེར་ཊམ་སྟོང་རེ་གནང་། དེ་བྱིངས་ཀྱི་དུས་སུ་དཔོན་བློན་ཚོ་དང་འབང་མི་སེར་
རྣམས་ཁྲུས་བྱེད་པ་ཡིན། ཨི་པི་ཟུལ་གྱིས་དེ་རྣམས་ལ་སྣེ་ལེན་གཟབ་གཟེངས་ལྡན་
པ་བྱས་ཏེ་སྐུ་མགྲོན་རྣམས་ཡིད་མགུ་བ་དང་སྤྲོ་བག་ཕེབས་པོ་ཡོང་བ་བྱས། ཉིན་
ཞིག་ཕོ་བྲང་གི་མཉན་དཔོན་ཁྲུས་ལ་སླེབས་པས་ཨི་པི་ཟུལ་ངོ་མས་སྣེ་ལེན་ཐོག་ཁོ་
ཡི་ལུས་འཕུར་ནས་བཀྲུ་བ་དང༌། ཇ་ཀོག་ཧྥེ་སོགས་བཏུང་བ་བཟང་པོའི་རིགས་
496

ཚོས་མཁན་དང་སྐྲ་བཞར་བའི་གཏམ་རྒྱུད།
དྲངས་ནས་གུས་པ་དང་བརྩེ་བ་ཆེན་པོས་སྣེ་ལེན་གཟབ་གཟེངས་ལྡན་པ་བྱས་པས་
མ་ཚད་ཁྲུས་གླ་ཡང་མ་བླངས། མཉན་དཔོན་ནི་རང་ལ་སྣེ་ལེན་བཟང་པོ་འདི་འདྲ་
བྱུང་བར་ཡིད་ལ་སྤྲོ་བ་རབ་ཏུ་འཕེལ་ནས་ཁོ་ལ་ཐུགས་རྗེ་ཆེ་ཞུས་ཐོག་ཁོའི་སྤྱོད་
གཤིས་བཟང་པོ་དེ་ལ་ཡིད་སྨོན་ཆེན་པོ་བྱས།
ཨི་པི་ཀོར་ཁྲུས་ཁང་དུ་ཁྲུས་ལ་ཡོང་ནས་ངན་ཇུས་བཤམས་པ།
ཨི་པི་ཀོར་ནི་མི་རྣམས་ཀྱིས་ཁྲུས་ཁང་སྐོར་གླེང་མོལ་བྱེད་པ་ཐོས་ཤིང༌། གྲོགས་
པོ་ཕྲད་པའི་ཚེ་ཕན་ཚུན་གཏམ་གླེང་བྱེད་སྐབས་ཚང་མས་ཁྲུས་ཁང་ནི་མི་ཚེའི་ནང་
གི་བདེ་བའི་སྐལ་བ་ལོངས་སུ་སྤྱོད་པའི་གནས་བཟང་དེ་ཡིན་པས། ང་ཅག་གྲོགས་
པོ་རྣམས་ཕྱི་ཉིན་ཁྲུས་ཁང་དུ་ཁྲུས་ལ་འགྲོ་ཞེས་ཟེར་བ་ཡིན། གཏམ་གླེང་དེ་རིགས་
ཐོས་པའི་ཚེ་ཨི་པི་ཀོར་གྱིས་རང་གི་རང་ལ་ཁོ་བོ་ཡང་ཅི་ནས་ཀྱང་ཁྲུས་ཁང་དེར་
ཁྲུས་ལ་འགྲོ་དགོས་པ་ཡིན། ཞེས་བརྗོད་པ་དང་དེ་མུར་གཟབ་མཆོར་རྒྱས་པར་
སྤྲས་ཐོག་འཁོར་གཡོག་བརྒྱད་མཉམ་ཁྲིད་ཀྱིས་དྲེའུ་བཅིབས་ནས་ཁྲུས་ཁང་དུ་བསྐྱོད།
ཁོ་ཁྲུས་ཁང་སྒོ་འགྲམ་དུ་སླེབས་པའི་ཚེ་ཨ་ག་རུའི་དྲི་ཞིམ་ལྷང་ལྷང་དུ་འཐུལ་ཞིང༌།
ཁྲུས་ལ་འཇུག་མིའི་རྒྱུ་འགྲུལ་མི་ཆད་ལ་ཁྲུས་ཁང་ནང་དཔོན་རིགས་དང་དམངས་
རིགས་མང་པོ་ཁྲུས་ལ་འཇུག་བཞིན་དུ་མཆིས། ཁོ་ཁྲུས་ཁང་དུ་སླེབས་པ་དང་ཨི་པི་
ཟུལ་གྱིས་སྟན་ལས་ལངས་ཏེ་སྤྲོ་བ་ཆེན་པོས་བསུ་བ་བྱས།
ཨི་པི་ཀོར་ན་རེ། ཁྱོད་ཀྱི་བྱེད་སྟངས་འདི་དམ་པའི་སྤྱོད་ཚུལ་ཡིན་ནམ།
བདག་གིས་ཚོས་ཁང་བཙུགས་ཏེ་གྲོང་ཁྱེར་ནང་བདག་ལ་ཚོས་པ་ཆེ་མོ་ཟེར་བའི་
497

༄༅།།མཚན་ཞག་སྟོང་གི་གཏམ་རྒྱུད།
གྲགས་པ་ཁྱབ། ཡུལ་གྱི་རྒྱལ་པོ་ཡང་བདག་གི་ངོ་ཤེས་སུ་གྱུར། བདག་གིས་ཚོས་
རྒྱག་གི་བྱ་བར་རྩེ་གཅིག་ཏུ་གཞོལ་ནས་བྲན་གཡོག་མང་པོ་བསྐྱངས་ཏེ་འཚོ་གོས་
བདེ་བར་རོལ།འོན་ཀྱང་ཁྱོད་ནི་བདག་ལ་མིག་ལྟ་མེད་པར་རངགི་ཟླ་གྲོགས་གང་དུ་
གྱར་བའི་གནས་ཚུལ་ཡང་འདྲི་རྩད་མི་བྱེད་པར་སྣང་མེད་དུ་བཞག ཁོ་བོས་ཁྱོད་
འཚོལ་དུ་སོང་ཡང་མ་རྙེད། འཁོར་གཡོག་རྣམས་འགྲུལ་ཁང་དང་ས་ཆ་གཞན་ལ་
ཁྱོད་འཚོལ་བར་བཏང་ཡང་ཁྱོད་ཀྱི་གནས་ཚུལ་སྦྲང་སྐད་ཙམ་མ་ཐོས་ཞེས་བརྗོད།
ཨི་པི་ཟུལ་ན་རེ། བདག་གིས་ཁྱེད་འཚོལ་དུ་སླེབས་མ་བྱུང་ངམ། ཁྱེད་ཀྱིས་
ཀུན་གྱི་མདུན་སར་བདག་རྐུན་པོར་བརྩིས་ཏེ་བརྡུངས་བ་མ་ཡིན་ནམ།
ཨི་པི་ཀོར་ཡིད་དངངས་པར་གྱུར་ནས་ཁྱོད་ཅི་ཟེར་བ་ཡིན། འདི་འདྲ་ག་ལ་
སྲིད། འོ་ན་སྔར་བདག་གིས་བརྡུངས་པའི་སྐྱེ་བོ་དེ་ཁྱོད་ཡིན་ནམ།
ཨི་པི་ཟུལ་ན་རེ། ཡིན་ནོ་སྔར་ཁྱེད་ཀྱིས་བརྡུངས་པའི་མི་དེ་བདག་རང་ཡིན་ནོ།།
ཨི་པི་ཀོར་གྱིས་དབུགས་རིང་ནར་ནར་དུ་འཕྱུང་བཞིན་བློ་འགྱོད་ཆེ་མདོག་ངང་
མནའ་སྐྱེལ་ཐོ་འཛུགས་གིས། བདག་གིས་ཁྱོད་ངོ་མ་ཤེས་པ་རེད། ཁྱོད་དང་ངོ་རིས་
འདྲ་བའི་མི་ཞིག་གིས་རྟག་ཏུ་བདག་གི་ཚོང་ཁང་ནས་མི་རྣམས་ཀྱིས་ཚོས་རྒྱག་རྒྱུར་
བསྐྱལ་བའི་རས་ཆ་བརྐུས་འགྲོ་བ་ཡིན། དེ་དང་ཁྱོད་ནོར་བ་རེད། ཅེས་བརྗོད་ནས་
རྐང་རྡབ་ལག་རྡབ་བྱས་ནས་ད་ནི་ཨཱ་ལཱ་ཐུགས་རྗེ་ཅན་ལ་སྐྱབ་བཅོལ་རྒྱུ་ལས་གཞན་
པའི་ཐབས་མེད། ལར་སྐབས་དེར་ཁྱོད་ཀྱིས་བདག་ལ་གནས་ཚུལ་ངོ་མ་མི་ཤོད་པ་
ཅི་ཡིན། དེས་ན་ཁྱོད་ལ་ཡང་ལན་པ་གང་ཙམ་ཡོད། སྐབས་དེར་ཁོ་བོ་ནི་ལས་བྲེལ་
གྱིས་མནོ་བསམ་བྱེད་ཁོམ་ག་ལ་ཡོད་ཅེས་བརྗོད།
ཨི་པི་ཟུལ་ན་རེ། གྲོགས་པོ། འདི་ནི་སྔོན་ལས་ཟློག་ཏུ་མེད་པས།ཨཱ་ལཱ་ཐུགས་
རྗེ་ཅན་གྱིས་ཁྱེད་ལ་བཀའ་ཆད་མི་ཡོང་། དེ་ལས་གོས་རྣམས་ཕུད་དེ་ཁྲུས་ལ་ཞུགས་
498

ཚོས་མཁན་དང་སྐྲ་བཞར་བའི་གཏམ་རྒྱུད།
ནས་ལུས་ཀྱི་ཤ་རུས་པགས་གསུམ་ལྷོད་བདེར་གཏོང་ཞིག
ཨི་པི་ཀོར་ན་རེ། ཨཱ་ལཱ་ཚད་བཙུགས་ཁྱེད་དགོངས་པ་དྭངས་སམ།
ཨི་པི་ཟུལ་ན་རེ། སྔོན་ལས་ཟློག་ཐབས་མེད་པས་བདག་གིས་སྡུག་རང་ཁུར་
བྱེད། ད་ནི་ཨཱ་ལཱ་ཡིས་ཁྱེད་ལ་སྡིག་པའི་བཀའ་ཉེས་ཡོང་མི་སྲིད།
ཨི་པི་ཀོར་ན་རེ། ཁྱོད་ཀྱིས་ལས་འདི་འདྲ་ཞིག་བྱེད་པ་ཅི་ཡིན།
ཨི་པི་ཟུལ་ན་རེ། འདི་ནི་ཁྱེད་ལ་ལྟོ་གོས་ཀྱི་ལམ་སྟོན་མཁན་དེས་བདག་ལ
ཡང་འཚོ་ཐབས་ཀྱི་ལམ་འདི་འདྲ་ཞིག་བསྟན་བྱུང་བ་ཡིན། བདག་གིས་ཁྲུས་ཁང་
རྒྱག་རྒྱུའི་དགོས་པ་རྒྱུ་མཚན་རྣམས་རྒྱལ་པོར་གསོལ་བས་ཁོང་གིས་བདག་ལ་ཁྲུས་
ཁང་འདི་བསྐྲུན་པ་ཡིན།
ཨི་པི་ཀོར་ན་རེ། ཁྱོད་ཀྱིས་རྒྱལ་པོ་ངོ་ཤེས་པ་བཞིན་བདག་ཀྱང་རྒྱལ་པོ་དང་
འདྲིས་གཤིབས་ཆེ། ཨཱ་ལའི་ཐུགས་དང་མི་འགལ་ན་བདག་གིས་རྒྱལ་པོ་ཆེན་པོར་ཁོ་
བོའི་ངོ་ཆེན་ལ་གཟིགས་ཏེ་ཁྱོད་ལ་དམིགས་བསལ་གྱི་གཅེས་ཞེན་གནང་རྒྱུའི་སྙན་
སྦྱང་ཞུ། རྒྱལ་པོ་ཆེན་པོས་ཁྱོད་ཁོ་བོའི་ཟླ་གྲོགས་ཡིན་པ་མི་མཁྱེན། བདག་གིས་ཁྱོད་
ཁོ་བོའི་ཟླ་གྲོགས་ཡིན་ཚུལ་ཞུས་ནས་རྒྱལ་པོར་མངགས་བཅོལ་བྱེད།
ཨི་པི་ཟུལ་ན་རེ། བདག་རྒྱལ་པོར་མངགས་བཅོལ་བྱེད་མི་དགོས། བདག་དང་
རྒྱལ་པོའི་དབར་འདྲིས་ཟབ་པ་ཡིན། ཁོང་དང་ཞི་དྲག་བློན་པོའི་ཚོགས་ཀྱིས་བདག་
་གཟིགས་པ་ཆེན་པོ་མཛད་ནས་གསོལ་རས་ཀྱང་སྤམ་མཐོ་བ་བསྩལ། ད་ནི་ཁྱེད་
གོས་ཕུད་དེ་གྱོན་པ་རྣམས་ཚོང་སྒྲོམ་རྒྱབ་ཀྱི་གོས་གདང་ལ་བཀལ་རྗེས་ཆུ་ཁང་ནང་
ཁྲུས་ལ་སོང༌། བདག་གིས་ཀྱང་སྦུག་ཏུ་ཡོང་ནས་ཁྱེད་ཀྱི་ལུས་འཕུར་བར་བྱེད།
ཨི་པི་ཀོར་གྱིས་གོས་ཕུད་དེ་ཁྲུས་ལ་ཞུགས་པ་དང༌། ཨི་པི་ཟུལ་ཡང་ཆུ་ཁང་
ནང་སོང་ནས་སྤྲོ་བ་ཆེན་པོས་ཁོ་པའི་ལུས་ཕུར། ཁྲུས་ཟིན་པ་དང་ཁོ་ལ་ཇ་དང་ཁ་
499

༄༅།།མཚན་ཞག་སྟོང་གི་གཏམ་རྒྱུད།
ཟས་ཀྱི་སྣེ་ལེན་གཟབ་ཅིང་རྒྱས་པ་ཞིག་བྱས། ཁོས་རང་གི་ཟླ་གྲོགས་ལ་བརྩེ་ཞེན་
འདི་ལྟར་བྱེད་པ་དེར་ཡོད་མགྲོན་པོ་རྣམས་ཀྱང་ཡ་མཚན་སྐྱེས། དེ་ནས་ཨི་པི་ཀོར་
གྱིས་ཁོ་ལ་ཆུ་རིན་སྤྲོད་རྩིས་བྱས་པ་ན་ཁོས་མི་ལེན་མཐའ་སྐྱེལ་བྱས་ནས་སྨྲས་པར།
བྱ་བ་ཆུང་ཙག་འདི་ལྟ་བུ་ལ་རྩིས་རྒྱག་པ་ཁྱེད་ངོ་མ་ཚའམ། ང་ཅག་གཉིས་གྲོགས་པོ་
ཡིན་པས་ཁྱོད་དང་ང་ཞེས་དབྱེ་བ་འབྱེད་རི་ཅི་ཡོད་ཅེས་བརྗོད།
ཨི་པི་ཀོར་ན་རེ། ཨཱ་ལཱ་ཚད་བཙུགས། ཁྱོད་ཀྱི་ཁྲུས་ཁང་འདི་ཤིན་ཏུ་ལེགས་
མོད། འོན་ཀྱང་ད་དུང་ཆ་མི་ཚང་བའི་སྐྱོན་ཕྲན་བུ་འདུག
ཨི་པི་ཟུལ་ན་རེ། ཅི་འདུག་གམ་ཞེས་དྲིས།
ཨི་པི་ཀོར་ན་རེ། མཚུར་མར་དང་རྡོ་ཐལ་སྦྱར་ན་ལུས་ཀྱི་སྤུ་བྱི་བའི་སྨན་
མཆོག་ཅིག་ཡིན་པས། ཁྱོད་ཀྱིས་སྨན་དེ་བཟོས་ནས་རྒྱལ་པོ་ཁྲུས་ལ་ཕེབས་སྐབས་
སྨན་འདིས་སྐུ་ལུས་ཀྱི་སྤུ་བྱི་ཚུལ་བརྗོད་ན་རྒྱལ་པོས་ཁྱོད་ལ་གཟིགས་པ་སྔར་ལས་ཇེ་
ཆེར་འགྲོ་བ་ཡིན།
ཨི་པི་ཟུལ་ན་རེ། ཁྱེད་ཀྱི་གསུངས་པ་བཞིན་ཁོ་བོས་སྨན་དེ་བཟོའོ།
ཨི་པི་ཀོར་གྱིས་རྒྱལ་པོར་ཨི་པི་ཟུལ་ཉམ་ཉེས་གཏོང་རྒྱུའི་སྙན་ཕྲ་བཅུག་པ།
ཨི་པི་ཀོར་ཁྲུས་ཟིན་མཚམས་དྲེའུ་བཞོན་ཏེ་ཕོ་བྲང་དུ་རྒྱལ་པོ་མཇལ་བར་
བསྐྱོད། ཁོས། ཀྱེ། ཀྱེ། རྒྱལ་པོ་རིན་པོ་ཆེ། བདག་ནི་སེམས་དཀར་གྱི་གཏམ་ཞུ་ལ་
ཡོང་བ་ཡིན་ཞེས་བརྗོད།
རྒྱལ་པོས་ཁྱོད་ལ་སེམས་དཀར་གྱི་གཏམ་ཅི་ཤོད་རྒྱུ་ཡོད་དམ་ཞེས་གསུངས།
500

ཚོས་མཁན་དང་སྐྲ་བཞར་བའི་གཏམ་རྒྱུད།
ཨི་པི་ཀོར་ན་རེ། །རྒྱལ་པོས་ཁྲུས་ཁང་ཞིག་གསར་སྐྲུན་མཛད་ཟེར་བ་
བདེན་ནམ།
རྒྱལ་པོ་ན་རེ། བབདེན་ནོ།། སྔོན་དུ་ཕྱོགས་མི་ཞིག་བདག་གི་སར་སླེབས། ཁོ་
བོས་ཁྱོད་ལ་ཚོས་ཁང་བསྐྲུན་པ་ལྟར་ཁོ་ལ་ཡང་ཁྲུས་ཁང་ཞིག་བསྐྲུན།
ཨི་པི་ཀོར་ན་རེ། རྒྱལ་པོ་ཁྲུས་ཁང་དུ་ཁྲུས་ལ་ཕེབས་སམ།
རྒྱལ་པོ་ན་རེ། སོང་བ་ཡིན།
ཨི་པི་ཀོར་ན་རེ། ཨཱ་ལཱའི་ཐུགས་རྗེས་གཟིགས་ནས་ཁྲུས་ཁང་སྦྱིན་བདག་སྐྱེ་བོ་
ལོག་ལྟ་ཅན་དེས་རྒྱལ་པོའི་སྐུ་ལ་མི་འཚེ་བ་ལེགས་སོ།
རྒྱལ་པོ་ན་རེ། ཁོས་ཅི་བྱེད་པ་ཡིན་ནམ།
ཨི་པི་ཀོར་ན་རེ། ཀྱེ། རྒྱལ་པོ་ཆེན་པོ་མཁྱེན། སླད་གང་ཉིད་སྐུ་ཁྲུས་ལ་ཕེབས་
ཚེ་སྐྱེ་བོ་ངན་པ་དེས་ཁྱེད་ཀྱི་སྐུ་ལ་སྡོ་བར་ངེས་སོ། །
རྒྱལ་པོས་ཅིའི་ཕྱིར་ཞེས་བཀའ་འདྲི་ཕེབས།
ཨི་པི་ཀོར་ན་རེ། ཁྲུས་ཁང་གི་སྦྱིན་བདག་དེ་ནི་ཁྱེད་ཀྱི་དགྲ་ཡ་ཡིན་ལ་སྐྱེ་བོ་
ལོག་ལྟ་ཅན་ཞིག་ཀྱང་རེད། ཁོས་ཁྱེད་ལ་ཁྲུས་ཁང་རྒྱག་རྒྱུའི་རེ་བ་ཞུས་ནས་དོན་དུ་
ཁྱེད་ཀྱི་སྐུ་སྲོག་ལ་སྡོ་བའི་སེམས་ངན་བཅངས། ཁོས་དུག་ཆེན་སྦྱོར་བ་བྱས་ཏེ་ཁྱེད་
སྐུ་ཁྲུས་གནང་སྐབས་ཕྱག་ཏུ་ཕུལ་ནས་སྨན་མཆོག་འདི་མཆན་འོག་ཏུ་བྱུག་ན་མཆན་
གྱི་སྤུ་རྣམས་བྱིལ་ཡོང་ཞེས་བརྗོད་སྲིད་པ་ཡིན། དོན་དུ་སྨན་དེ་ནི་མིའི་དབུགས་ཀྱི་
རྒྱུ་བ་གཅོད་པའི་དུག་ཆེན་ཞིག་ཡིན། སྔར་ཡེ་ཤུའི་ཆོས་ལུགས་ཀྱི་རྒྱལ་པོས་མི་ངན་
དེ་ལ་ཁོས་རྒྱལ་པོ་ཁྱེད་བཀྲོངས་ཐུབ་ཚེ་ཁོ་པའི་བཟའ་ཟླ་བུ་ཕྲུག་རྣམས་བཙོན་ལས་
གཏོང་རྒྱུའི་ཁས་ལེན་བྱས། ཅིའི་ཕྱིར་ཞེ་ན། ཁོ་པའི་བཟའ་ཟླ་བུ་ཕྲུག་རྣམས་ཡེ་
ཤུའི་རྒྱལ་པོའི་བཙོན་དུ་བཅུག་ནས་ཡོད། སྐབས་དེར་ཁོ་བོ་ཡང་ཡེ་ཤུའི་རྒྱལ་པོས་
501

༄༅།།མཚན་ཞག་སྟོང་གི་གཏམ་རྒྱུད།
བཟུང་སྟེ་དེ་རྣམས་དང་མཉམ་དུ་བཙོན་དུ་ཡོད་པ་ཡིན། ཕྱིས་བདག་གིས་ཚོས་ཁང་
བཟུང་སྟེ་ཆོས་ལུགས་ཐ་དད་པའི་སྐྱེ་བོ་དེ་རྣམས་ཀྱི་གྱོན་གོས་ལ་ཚོས་བརྒྱབ་པར་
བརྟེན། ཁོ་པ་ཚོ་སྙིང་རྗེས་མི་བཟོད་པར་རྒྱལ་པོར་བདག་བཙོན་ལས་གཏོང་བའི་
ཞུ་བ་ཕུལ། རྒྱལ་པོ་དེས་ཁོ་བོར་ཁྱེད་ཅི་འདོད་པ་ཡིན་ཞེས་དྲིས་བྱུང་བ་ན། བདག་
ནི་རང་དབང་ཐོབ་པར་འདོད་དོ་ཞེས་བརྗོད་པས། བདག་བཙོན་ལས་བཏང་བྱུང་
བས་ཡུལ་གྱར་ནས་འདིར་འོང་བ་ཡིན། དེ་ཉིན་བདག་ཁྲུས་ཁང་དུ་ཁོ་ཕྲད་བྱུང་བས་
བདག་གིས་ཁོ་པར་ཁྱོད་བཙོན་ལས་ཇི་ལྟར་ཐར་བ་ཡིན། ཁྱོད་ཀྱི་བཟའ་མི་བུ་ཕྲུག་
རྣམས་གང་དུ་ཡོད་དམ་ཞེས་དྲིས་པར། ཁོས་བདག་གི་བཟའ་ཟླ་བུ་ཕྲུག་རྣམས་ད་
དུང་བཙོན་དུ་སྡོད་མུས་རེད། ཅེས་བརྗོད་མཚམས་ཡང་ཁོ་པས་ཉིན་ཞིག་ཡེ་ཤུའི་
རྒྱལ་པོས་ང་ཅག་བཙོན་པ་རྣམས་ལ་ཞུ་བ་ལེན་པའི་ཚེ། དེར་ཡོད་དཔོན་བློན་
རྣམས་ཀྱིས་ཁོ་པ་ཚོའི་རྒྱལ་ཁབ་སྐོར་གླེང་སྐབས་རྒྱལ་པོ་དེས་དབུགས་རིང་འབྱིན་
བཞིན་དུ་བདག་གི་རྒྱལ་ཁབ་འདིར་ཁ་ཆེའི་ཡུལ་གྱི་རྒྱལ་པོའི་འཇིགས་པ་ཆེ་བས།
རྒྱལ་པོ་དེ་ཉམ་ཉེས་གཏོང་ནུས་པ་བྱུང་ཚེ་དེ་ལ་གང་འདོད་པ་བདག་གིས་སྦྱིན་ནོ་
ཞེས་བརྗོད་པ་ན། ཁོ་པས་རྒྱལ་ངན་དེའི་འགྲམ་དུ་སོང་ནས་བདག་གིས་ཁ་ཆེའི་རྒྱལ་
པོ་དེ་ཐབས་ཀྱིས་གསོད་པར་ནུས་ན་ཁྱེད་ཀྱིས་བདག་དང་བདག་གི་བཟའ་མི་བུ་ཕྲུག་
རྣམས་བཙོན་ལས་གཏོང་བར་ནུས་སམ་ཞེས་དྲིས་པ་ན། རྒྱལ་ངན་དེས་ཁྱོད་ཀྱིས་དེ་
ལྟར་ནུས་ཚེ་ཁྱོད་ཅག་བཟའ་མི་བུ་ཕྲུག་རྣམས་བཙོན་ལས་གཏོང་རྒྱུ་མ་ཟད། ཁྱོད་
རྣམས་ལ་གང་འདོད་པ་བདག་གིས་སྦྱིན་ཞེས་བརྗོད་བྱུང་བར་བརྟེན། བདག་གིས་
རྒྱལ་པོ་གསོད་རྒྱུ་ཁས་བླངས་པས་རྒྱལ་པོ་དེས་གྲུ་གཟིངས་མངགས་ནས་བདག་ཡུལ་
འདིར་བསྐྱལ། བདག་གིས་ཁ་ཆེའི་རྒྱལ་པོ་དེར་ཁྲུས་ཁང་རྒྱག་དགོས་པའི་རེ་བ་བྱས་
དོན་བཞིན་རྒྱལ་པོ་དེས་ཁྲུས་ཁང་ཞིག་བརྒྱབ་བྱུང་བས་ད་ནི་བྱ་བ་ཐམས་ཅད་ཡིད་
502

ཚོས་མཁན་དང་སྐྲ་བཞར་བའི་གཏམ་རྒྱུད།
བཞིན་དུ་འགྲུབ། རྒྱལ་པོ་བསད་རྗེས་བདག་གི་བཟའ་མི་བུ་ཕྲུག་རྣམས་བཙོན་སྒྲོལ་
ཐོབ་རྒྱུ་མ་ཟད། བདག་ཡེ་ཤུའི་རྒྱལ་པོའི་འགྲམ་དུ་གསོལ་རས་ལེན་པར་འགྲོ་དགོས་
པ་ཡིན་ཞེས་བརྗོད་བྱུང་། སྐབས་དེར་བདག་གིས་ཁོ་ལ་ཁྱོད་ལ་རྒྱལ་པོ་གསོད་པའི་
ཐབས་ཅི་ཡོད་དྲིས་པར། ཁོས་ཐབས་ནི་ཤིན་ཏུ་སླ་བ་ཡིན། རྒྱལ་པོ་དེ་ཁྲུས་ཁང་དུ་
ཁྲུས་ལ་ཡོང་བ་ཡིན་ན་འདིར་བདག་གིས་དུག་ཆེན་ཞིག་སྦྱོར་བ་བྱས་ནས་ཡོད་པ་དེ་
ཁོ་ལ་སྤྲད་དེ་འདི་ནི་ལུས་ཀྱི་སྤུ་བྱི་བའི་སྨན་མཆོག་ཡིན་པས་སྐུ་ལ་བྱུགས་ན་སྐུ་ལུས་
ཀྱི་སྤུ་ངན་རྣམས་འབྱི་འགྲོ་བ་ཡིན་ཞེས་བརྗོད་ཚེ་རྒྱལ་པོས་ལུས་ལ་བྱུག་པར་བྱེད་
པས། དུག་ཆེན་ལུས་ལ་སིམས་ཏེ་ཉིན་མཚན་གཅིག་གི་ཡུན་ལ་འཆི་འགྲོ། རྒྱལ་པོ་
འདས་ན་བདག་གི་འདོད་དོན་ཡིད་བཞིན་དུ་འགྲུབ་བོ་ཞེས་བརྗོད་བྱུང་། ཁོ་པའི་
གཏམ་དེ་ཉན་རྗེས་བདག་ནི་བློས་མི་བཟོད་པར་རྒྱལ་པོའི་བཀའ་དྲིན་བསམས་ནས་
འཕྲལ་མར་གནས་ཚུལ་ཞུ་བར་ཡོང་བ་ཡིན་ཞེས་བརྗོད།
ཨི་པི་ཀོར་གྱི་གཏམ་དེ་ཐོས་པ་དང་རྒྱལ་པོ་ནི་ཐུགས་རབ་ཏུ་ཁྲོས་ཏེ་ཁོ་ལ་དོན་
འདི་ཁྱོད་ཀྱིས་གསང་བ་དམ་དུ་སྲུང་ཞིག ཅེས་གསུངས་མུར་སྐུ་བཅར་རྣམས་དང་
མཉམ་དུ་ཁྲུས་ཁང་དུ་ཁྲུས་ལ་ཕེབས་ཏེ་དོན་དེ་བདེན་རྫུན་ཇི་ཡིན་རང་ངོ་མས་
བརྟག་པར་མཛད།
རྒྱལ་པོས་མཉན་དཔོན་ལ་ཨི་པི་ཟུལ་རྒྱ་མཚོར་བཏབ་རྒྱུའི་བཀའ་བཏང་བ་དང་།
ཨི་པི་ཟུལ་སྲོག་ཉེན་ལས་ཐར་བ།
རྒྱལ་པོ་ཁྲུས་ཁང་དུ་ཁྲུས་ལ་བྱོན། ཨི་པི་ཟུལ་གྱིས་གུས་ལྡན་གྱི་བསུ་བ་ཞུས་
503

༄༅།།མཚན་ཞག་སྟོང་གི་གཏམ་རྒྱུད།
ཤིང་། དེ་མར་རང་གི་ལུས་གོས་རྣམས་ཕུད་དེ་ངལ་བ་དང་དུ་བླངས་ནས་རྒྱལ་པོའི་
སྐུ་ཁུས་གསོལ་རྗེས། ཀྱེ། རྒྱལ་པོ་ཆེན་པོ་མཁྱེན། བདག་གི་ཆེད་མངགས་རྒྱལ་པོའི་
སྐུ་ལུས་ཀྱི་སྤུ་བྱི་བའི་སྨན་མཆོག་ཅིག་སྦྱོར་རྟ་བྱས་ཡོད་པས་འདི་སྐུ་ལ་གསོལ་ཚེ་སྐུའི་
མཆན་འོག་གི་སྤུ་ངན་རྣམས་བྱི་འགྲོ་བ་ཡིན་ཞེས་བརྗོད།
རྒྱལ་པོས་འདིར་ཁུར་ཤོག་ཅེས་གསུངས་ནས་བེད་སྤྱོད་གནང་རྒྱུ་ཡིན་
ཁུལ་མཛད།
ཨི་པི་ཟུལ་གྱིས་ལག་གཉིས་ཀྱི་བཏེགས་ནས་རྒྱལ་པོར་ཕུལ་བ་ན། རྒྱལ་པོས་
དྲི་སྣོམ་ཙམ་མཛད་རྗེས་འདི་ནི་ཨི་པི་ཀོར་གྱིས་བརྗོད་པའི་དུག་ཆེན་དེ་ཡིན་པར་
དགོངས་ནས་ཐུགས་རབ་ཏུ་འཁྲུགས་པས་སྐུ་བཅར་རྣམས་ལ་མི་ངན་འདི་ཁྱིགས་
ཤིག་ཅེས་གསུངས།
སྐུ་བཅར་རྣམས་ཀྱིས་དེ་མར་ཨི་པི་ཟུལ་བཟུང་། རྒྱལ་པོ་ནི་ཁྲོ་འཚུབ་འཚུབ་
ཏུ་ན་བཟའ་རྣམས་བཞེས་རྗེས་སྲུང་དམག་བོས་ཏེ་ཨི་པི་ཟུལ་ཕོ་བྲང་དུ་ཁྲིད་དགོས་
པའི་བཀའ་ཕབ། སྐབས་དེར་མི་རྣམས་ནི་རྒྱལ་པོ་སྐུ་རླུང་འདི་ལྟར་བཞེངས་དོན་ཇི་
ཡིན་མ་རྟོགས་པར་ཕན་ཚུན་བལྟས་ནས་སྡོད་པ་ལས་གང་ཡིན་འདྲི་མི་ནུས་པར་
ལུས། དེ་ནས་ཨི་པི་ཟུལ་ལུས་ཐི་གུས་བཀྱིགས་ཏེ་རྒྱལ་པོའི་དྲུང་དུ་ཁྲིད་བྱུང་བ་ན།
རྒྱལ་པོས་ཕོ་བྲང་གིས་མཉན་དཔོན་བོས་ནས་ཁྱོད་ཀྱིས་མི་ངན་འདི་དང་རྡོ་ཐལ་
འདེགས་རྒྱ་བརྒྱ་ཕྲག་གཉིས་མཉམ་དུ་རྩྭ་ཕད་ནང་བླུགས་ཐོག་གྲུ་ཆུང་དུ་དྲངས་ནས་
ཕོ་བྲང་འོག་ཏུ་སྒུག་སྡོད་གྱིས། བདག་གི་བཀའ་བྱུང་མ་ཐག་ཁོ་རྒྱ་མཚོར་བཏབ་ནས་
ལུས་བསྲེགས་ཏེ་གསོད་ཅིག་གསུངས།
ཕོ་བྲང་གི་མཉན་དཔོན་གྱིས་རྒྱལ་པོའི་བཀའ་བཞིན་ཞུའོ། ། ཞེས་བརྗོད་རྗེས་
ཨི་པི་ཟུལ་གྲུ་ཆུང་དུ་བླུགས་ནས་གླིང་ཕྲན་ཆུང་ཆུང་ཞིག་གི་ཐོག་ཏུ་ཁྲིད། ཁོས་ཨི་
504

ཚོས་མཁན་དང་སྐྲ་བཞར་བའི་གཏམ་རྒྱུད།
པི་ཟུལ་ལ་ཝ་ཡེ། སྔར་ཁོ་བོ་ཁྱེད་ཀྱི་ཁྲུས་ཁང་དུ་ཁྲུས་ལ་ཐེངས་གཅིག་འགྲོ་མྱོང་བ་
ཡིན།སྐབས་དེར་ཁྱེད་ཀྱིས་བདག་ལ་སྣེ་ལེན་གཟབ་གཟེངས་ལྡན་པ་བྱས་པ་མ་ཟད།
ཆུ་རིན་ཡང་མ་བླངས་པས་བདག་གི་ཡིད་ལ་སྤྲོ་བ་ཆེན་པོ་འཕེལ། དེ་ནས་བཟུང་
བདག་ལ་བག་ཆགས་བཟང་པོ་བྱུང་བས་ཁྱེད་ཀྱི་སྤྱོད་ཚུལ་ལ་ཡིད་སྨོན་ཆེན་པོ་སྐྱེས།
ཁྱེད་ཀྱིས་རྒྱལ་པོའི་ཐུགས་དཀྲུགས་པའི་བྱ་བ་ཅི་ཞིག་བྱས་སམ། རྒྱལ་པོས་ཁོ་བོར་
ཁྱེད་གསོད་ལུགས་ངན་པ་འདི་ལྟར་བྱེད་དགོས་པའི་བཀའ་གནང་བ་ཁྱེད་ཀྱིས་ཅི་
ལན་ནམ་ཞེས་དྲིས།
ཨི་པི་ཟུལ་ན་རེ། ཨཱ་ལཱ་ཚད་བཙུགས། བདག་གིས་ལས་ངན་པ་གང་ཡང་བྱས་
མེད། བདག་ལ་རྒྱལ་པོའི་བཀའ་ཆད་ལྕི་པོ་འདི་འདྲ་ཕོག་དོན་བདག་གིས་ཀྱང་
མི་ཤེས།
མཉན་དཔོན་ན་རེ། ཁྱེད་ལ་རྒྱལ་པོས་གཟིགས་པ་ཆེན་པོ་དེ་འདྲ་གནང་བ་
སྔར་དཔོན་བློན་སུ་ལའང་བྱུང་མྱོང་མེད། རྒྱལ་པོའི་གཟིགས་པ་ཆེ་ན་གཞན་གྱིས་
ཕྲག་དོག་བྱེད་སྲིད་པས་ཁྱེད་ལ་རྒྱལ་པོས་གཟིགས་པ་ཆེ་བས་སྐྱེ་བོ་ཕྲག་དོག་ཅན་དེ་
ཞེ་སྡང་དྲག་པོས་བརླམས་ཏེ་རྒྱལ་པོར་སྙན་ཕྲ་བཅུག་པར་བརྟེན་ཁྱེད་ལ་རྒྱལ་པོའི་
བཀའ་ཆད་དྲག་པོ་བྱུང་བར་ངེས། འོན་ཀྱང་ཁྱེད་འཇིགས་དགོས་དོན་མེད། སྔར་
ངེད་གཉིས་ངོ་ཤེས་མིན་ཡང་ཁྱེད་ཀྱིས་བདག་ལ་གུས་ཞེན་ཆེན་པོ་བྱས་པའི་ལན་དུ་
དེ་རིང་བདག་གིས་ཀྱང་ཁྱེད་སྐྱོབ་པར་བྱེད། ཁྱེད་ཁོ་བོ་དང་མཉམ་དུ་རེ་ཞིག་གླིང་
ཕྲན་འདི་ཐོག་ཏུ་སྡོད། ཁྱེད་ཀྱི་ཕ་ཡུལ་ཕྱོགས་སུ་འགྲོ་བའི་གྲུ་གཟིངས་བྱུང་ཚེ་ཁོ་
བོས་ཁྱེད་དེར་སྐྱེལ་ཞེས་བརྗོད།
505

༄༅།།མཚན་ཞག་སྟོང་གི་གཏམ་རྒྱུད།
ཨི་པི་ཟུལ་གྱིས་ཉ་བཟུང་ནས་རྒྱལ་པོའི་ཕ་ལམ་གྱི་མཛུབ་རྒྱན་རག་པ།
མཉན་དཔོན་གྱིས་ཨི་པི་ཟུལ་སྲོག་ཉེན་ལས་བསྐྱབས་པ་ན། ཁོས་མཉན་དཔོན་
གྱི་ལག་ཏུ་འོ་སྦྱར་ཏེ་ཐུགས་རྗེ་ཆེ་ལན་མང་ཞུས། མཉན་དཔོན་གྱིས་རྒྱལ་པོའི་བཀའ་
སྒྲུབ་ཆེད་རྡོ་ཐལ་དང༌། མི་གཟུགས་དང་ཆེ་ཆུང་མཉམ་པའི་རྡོ་ཆེན་ཞིག་རྩྭ་ཕད་
ནང་མཉམ་དུ་བླུགས་རྗེས་བདག་གིས་ཨཱ་ལཱའི་ཐུགས་རྗེར་བརྟེན་ནས་ཁོ་སྐྱོབ་པར་
བྱེད་དོ་ཞེས་ཆིག་ལབ་བརྒྱབ། དེ་ནས་ཉ་རྒྱ་ཞིག་ཨི་པི་ཟུལ་ལ་སྤྲད་དེ་ཁྱོད་ཉ་རྒྱ་
འདི་ཁུར་ནས་ཉ་འཛིན་པར་སོང་ཞིག བདག་ནི་རྒྱལ་པོའི་གསོལ་ཐབ་ཀྱི་ཉ་འཛིན་
གྱི་བྱ་བ་ཡང་བྱེད་དགོས་མོད། འོན་ཀྱང་དེ་རིང་ཁྱེད་ལ་ཆགས་སྒོ་བྱུང་བའི་ལས་
འདིས་བདག་ཉ་འཛིན་ཁོམས་མེད་པར་བརྟེན། ཡུད་ཙམ་སོང་བ་ན་གསོལ་ཐབ་
ཀྱི་ཉ་ལེན་མི་འབྱོར་ཚེ་ཉ་སྤྲོད་རྒྱུ་མེད་ན་ཆགས་སྒོ་བསླངས་བ་རེད། ཁྱེད་ཀྱིས་ཉ་
འཛིན་ཐུབ་ན་དེ་ཁོ་པ་ཚོར་སྤྲད་དེ་ལེ་འགྲིག་ཐབས་བྱེད། བདག་ནི་ཕོ་བྲང་འོག་ཏུ་
ཁྱེད་མཚོ་ལ་བཏབ་ཚུལ་བྱེད་པར་འགྲོ་ཞེས་བརྗོད།
ཨི་པི་ཟུལ་ན་རེ། དེ་ལྟར་ན་བདག་ཉ་འཛིན་པར་འགྲོ།ཁྱེད་ཕེབས་ཤིག ཨཱ་ལཱ་
ཐུགས་རྗེ་ཅན་གྱིས་ཁྱེད་ལ་མགོན་དང་དཔུང་རོགས་མཛད་ཡོང༌།
མཉན་དཔོན་གྱིས་རྡོ་ཐལ་དང་རྡོ་ཆེན་བླུགས་པའི་རྩྭ་ཕད་གྲུ་ཆུང་ནང་དྲངས་
ཏེ་ཕོ་བྲང་ཉེ་འདབས་སུ་སོང་བ་ན། རྒྱལ་པོ་ནི་རྒྱ་མཚོར་ཕྱོགས་པའི་ཕོ་བྲང་གཟིམ་
ཆུང་གི་དཀར་གསལ་མདུན་དུ་བཞུགས་ཡོད་པས། མཉན་དཔོན་གྱིས་སྐད་ཤུགས་
ཆེན་པོས། ཀྱེ། རྒྱལ་པོ་ཆེན་པོ་མཁྱེན། ཁོ་རྒྱ་མཚོར་བཏབ་ཆོག་པ་ཡིན་ནམ་
506

ཚོས་མཁན་དང་སྐྲ་བཞར་བའི་གཏམ་རྒྱུད།
ཞེས་བརྗོད།
རྒྱལ་པོས་ཐོབས་ཤིག་ཅེས་གསུངས་པ་དང་ཆབས་ཅིག་ཏུ་རིན་ཆེན་རྡོ་རྗེ་ཕ་
ལམ་གྱི་མཛུབ་རྒྱན་བཞེས་པའི་ཕྱག་གཡས་དབྱུག་ཙམ་གནང་ཉིད་འཚེར་འོད་དང་
བཅས་ཏེ་ཕྱག་རྒྱུས་མཚོ་ནང་དུ་ལྷུངས་པ་ན་རྒྱལ་པོ་ཤིན་ཏུ་དངངས་པར་གྱུར་ནས་
ཅང་མི་སྨྲ་བར་བཞུགས། ཅི་ཕྱིར་ཞེ་ན། རྒྱལ་པོའི་ཕ་ལམ་གྱི་མཛུབ་རྒྱན་དེ་ནི་ཡན་
ལག་བཞི་ལྡན་གྱི་དཔུང་གི་ཚོགས་ལ་ཁ་ལོ་སྒྱུར་བའི་དབང་ཐང་གི་མཚོན་བྱེད་
ཡིན་པས། མཛུབ་རྒྱན་མཚོ་ནང་དུ་ལྷུངས་བའི་གནས་ཚུལ་ཁྱབ་ན་དཔུང་ཚོགས་
ཀྱིས་གྱེན་ལོག་བྱས་ཏེ་རྒྱལ་པོའི་སྐུ་སྲོག་ལ་སྡོ་བའི་ཉེན་ཁ་ཆེ་སྟབས་གནས་ཚུལ་
གསང༌། ཨི་པི་ཟུལ་ནི་གཉེན་དཔོན་གྱི་ངག་བཀོད་ལྟར་མཚོ་ནང་དུ་ཉ་རྒྱ་བཀྲམས་
ནས་ཉ་རྒྱ་བྱུར་ཁེངས་ཀྱི་ཉ་བཟུང་། ད་དུང་མུ་མཐུད་ཉ་རྒྱ་བཀྲམ་སྟེ་ཉ་འབོར་ཆེན་
བཟུང་རྗེས་དེ་རྣམས་སྐམ་སར་བཀྲམ། ཁོས་ཉ་དེ་རྣམས་ལ་ལྟ་བཞིན་དུ་ཡུན་རིང་
ཉ་ཤ་ཟ་རྒྱུ་མ་བྱུང་ཞེས་ཆིག་ལབ་རྒྱག་བཞིན་ཉ་དེ་དག་གི་ཁྲོད་ནས་ཆེ་ལ་རྒྱག་པ་
ཞིག་བསྒྲུགས་ཏེ་འདི་སྙམ་དུ་བསམས་པར། མཉན་དཔོན་སླེབས་བྱུང་ན་ཁོ་ལ་ཉ་
འདིས་ཟས་ཤིག་བཅོ་རོགས་བརྗོད་དགོས་སྙམ་ནས་ཉ་དེའི་ཁོག་པ་བཤགས་པའི་ཚེ་
ཁོག་པའི་ནང་ཕ་ལམ་གྱི་མཛུབ་རྒྱུས་ཤིག་ཡོད་པ་ཁོས་དེ་བླངས་ནས་རང་གི་མཛུབ་
ཆུང་ལ་གྱོན། མཛུབ་རྒྱུས་དེ་ནི་རྒྱལ་པོས་བཀའ་བཀོད་ཀྱི་ཕྱག་བརྡ་མཛད་སྐབས་
མཚོ་ནང་དུ་ལྷུངས་པའི་ཕ་ལམ་གྱི་མཛུབ་རྒྱན་དེ་ཡིན། མཛུབ་རྒྱན་དེ་མཚོ་ནང་དུ་
ལྷུངས་པ་དང་ཉ་ཆེན་དེས་མིད་ནས་རྒྱ་མཚོའི་གླིང་ཕྲན་རྒྱུད་དུ་འགྲོ་བའི་ཚེ་ཨི་པི་
ཟུལ་གྱི་ཉ་རྒྱའི་ནང་ཚུད་པ་ཞིག་ཡིན་མོད། འོན་ཀྱང་ཨི་པི་ཟུལ་གྱིས་དེ་དོན་ག་ལ་
རྟོགས། དེའི་ཚེ་ན་གཡོག་གཉིས་རྒྱལ་པོའི་གསོལ་ཐབ་པའི་ངག་བཀོད་ལྟར་ཉ་ལེན་
པར་སླེབས། གཡོག་དེ་གཉིས་པོས་ཨི་པི་ཟུལ་གྱི་འགྲམ་དུ་ཡོང་ནས་ཝ་ཡེ། མཉན་
507

༄༅།།མཚན་ཞག་སྟོང་གི་གཏམ་རྒྱུད།
དཔོན་གང་དུ་སོང་ངམ་ཞེས་དྲིས།
ཨི་པི་ཟུལ་གྱིས་བདག་གིས་མི་ཤེས་ཞེས་བརྗོད་ནས་ལག་བརྡ་ཞིག་བྱས།
ཁོས་ལག་པ་བརྐྱངས་ཉིད་གཡོག་དེ་གཉིས་ཀྱི་མགོ་བོ་ས་ཐོག་ཏུ་ལྷུངས། ཚུལ་
འདི་མཐོང་བས་ཨི་པི་ཟུལ་ནི་ཤིན་ཏུ་འཇིགས་པར་གྱུར་ནས་ཨ་ཙི། མི་འདི་གཉིས་
སུ་ཡིས་བསད་དམ་ཞེས་བརྗོད་པ་དང་ཡ་མཚན་ཆེས་ཆེར་འཕེལ་ནས་ལྐོག་གྱུར་གྱི་
དོན་དེའི་གསང་བ་མ་རྟོགས་པར་ལུས།
མཉན་དཔོན་གྱིས་ཨི་པི་ཟུལ་ལ་མཛུབ་རྒྱན་གྱི་མཐུ་ནུས་བརྗོད་པ།
མཉན་དཔོན་ནི་རྒྱལ་པོས་བསྐུལ་བའི་ལས་འགན་བསྒྲུབས་རྗེས་རྟབ་རྟབ་པོར་
གླིང་ཕྲན་ཐོག་ཕྱིར་ལོག་བྱས། ཁོས་དེ་གར་ཉ་མང་པོ་བཀྲམ་ནས་ཡོད་པ་དང་།
གཡོག་གཉིས་བསད་པའི་ཕུང་པོ། དེ་བཞིན་ཨི་པི་ཟུལ་གྱི་ལག་ཏུ་ཕ་ལམ་གྱི་མཛུབ་
རྒྱན་བཏགས་ནས་ཡོད་པ་སོགས་མཐོང་བ་ན། ཁོ་ནི་ཤིན་ཏུ་འཇིགས་པར་གྱུར་
ནས་སྐད་ཤུག་ཆེན་པོས་ཨི་པི་ཟུལ་ལ་མཛུབ་རྒྱན་བཏགས་པའི་ཁྱོད་ཀྱི་ལག་དེ་ཅི་
ནས་ཀྱང་འགུལ་མི་རུང་། གལ་ཏེ་འགུལ་ཙམ་བྱས་ན་བདག་གི་སྲོག་ཤོར་བ་ཡིན།
ཞེས་བརྗོད་མུར་ཨི་པི་ཟུལ་གྱི་འགྲམ་དུ་སོང་ནས་གཡོག་འདི་གཉིས་པོ་སུ་ཞིག་གིས་
བསད་དམ་ཞེས་དྲིས།
ཨི་པི་ཟུལ་ན་རེ། ཨཱ་ལཱ་ཚད་བཙུགས། མི་འདི་གཉིས་པོ་སུ་ཡིས་བསད་པ་
བདག་གིས་ཀྱང་མི་ཤེས།
མཉན་དཔོན་ན་རེ། ཁྱོད་ལ་ཕ་ལམ་གྱི་མཛུབ་རྒྱན་འདི་གང་ནས་བྱུང་ངམ།
508

ཚོས་མཁན་དང་སྐྲ་བཞར་བའི་གཏམ་རྒྱུད།
བདག་ལ་དྲང་པོར་ཤོད་ཅིག
ཨི་པི་ཟུལ་ན་རེ། བདག་གིས་ཉ་འདིའི་ཁོག་ལས་བཏོན།
མཉན་དཔོན་ན་རེ། ཁྱོད་ཀྱིས་བཤད་པ་བདེན། སྔོན་དུ་བདག་གིས་ཕོ་བྲང་
ནས་འཚེར་འོད་ཅིག་རྒྱ་མཚོར་ལྷུངས་བ་མཐོང༌། དེ་ནི་བདག་གིས་རྒྱལ་པོའི་བཀའ་
སྒྲུབ་པའི་སྐབས་སུ་རྒྱལ་པོས་ཕོ་བྲང་གི་དཀར་གསལ་མདུན་ནས་བདག་ལ་ཁོ་རྒྱ་
མཚོར་ཐོབས་ཤིག ཅེས་བཀའ་བསྩལ་བ་དང་ཆབས་ཅིག་ཏུ་ཕྱག་བརྡ་གནང་བྱུང་
བས་ཕྱག་རྒྱུས་མཚོ་ནང་དུ་ལྷུངས་བ་ཉ་ཆེན་འདིས་ཟན་དུ་སྙམ་ནས་མིད། མཐར་
ཉ་དེ་འདི་རྒྱུད་དུ་ཡོང་ནས་ཉ་རྒྱར་ཚུད་དེ་ཁྱོད་ལ་རག་པ་ཤིན་ཏུ་ལེགས་སོ། འདི་
ནི་ཁྱོད་ཀྱི་བསོད་ནམས་རེད།། འོན་ཀྱང་ཁྱོད་ཀྱིས་མཛུབ་རྒྱན་འདིར་མཐུ་ནུས་གང་
ཡོད་པ་རྟོགས་སམ།
ཨི་པི་ཟུལ་ན་རེ། མཛུབ་རྒྱན་འདིའི་མཐུ་ནུས་ཁོ་བོས་མི་རྟོགས།
མཉན་དཔོན་ན་རེ། ཁྱོད་གོ་བར་གྱིས་ཤིག ང་ཅག་གི་རྒྱལ་པོ་འདིས་ཡན་ལག་
བཞི་ལྡན་གྱི་དཔུང་ཚོགས་ལ་དབང་སྒྱུར་ནུས་པ་དང་། དཔུང་གི་ཚོགས་དེ་དག་
རྒྱལ་པོའི་བཀའ་འོག་ཏུ་འདུས་ནས་ཁོང་གི་བཀའ་གསུང་ཅི་སྒྲུབ་ཞུ་བ་དེ་མཛུབ་རྒྱུས་
འདིའི་མཐུ་ནུས་ཡིན་ནོ། ཅི་ཕྱིར་ཞེ་ན། མཛུབ་རྒྱུས་འདིར་སྔགས་ཀྱི་ལས་སྦྱོར་བྱས་
ཡོད་པས་མཐུ་ནུས་ཤིན་ཏུ་ཆེ། རྒྱལ་པོའི་ཐུགས་ལ་མི་བབས་པའི་སྐྱེ་བོ་ཞིག་གསོད་
དགོས་པ་བྱུང་ཚེ་རྒྱལ་པོས་ཕྱག་སོར་མི་དེར་གཏད་པ་ན། སྐྱེ་བོ་དེའི་མགོ་བོ་ས་ལ་
ལྷུངས་བ་ཡིན། རྒྱུ་མཚན་ནི་མཛུབ་རྒྱུས་འདི་ལས་འོད་ཀྱི་ཕུང་པོ་ཞིག་འཕྲོ་བ་དེ་ཕ་
རོལ་གྱི་ལུས་ལ་ཕོག་མ་ཐག་མི་དེ་དེ་མར་རྐྱེན་ལམ་དུ་འགྲོ་བ་ཡིན་ཞེས་བརྗོད།
ཨི་པི་ཟུལ་སྤྲོ་བ་རབ་ཏུ་འཕེལ་ནས་མཉན་དཔོན་ལ་ད་ནི་ཁྱེད་ཀྱིས་ཁོ་བོ་གྲོང་
ཁྱེར་དུ་ཁྲིད་ཅིག་བརྗོད།
509

༄༅།།མཚན་ཞག་སྟོང་གི་གཏམ་རྒྱུད།
གཉན་དཔོན་གྱིས་དེ་རང་ཡོང༌། ད་ནི་བདག་ལ་སེམས་ཁྲལ་གང་ཡང་མེད།
ཅི་ཕྱིར་ཞེ་ན། ཁྱེད་རྒྱལ་པོ་གསོད་འདོད་ན་ཁྱེད་ཀྱིས་ལག་པ་བཏེགས་ནས་རྒྱལ་པོར་
མཛུབ་མོ་བཙུགས་ཙམ་བྱས་ན་ཕ་རོལ་པོ་དེ་མར་སྲོག་ཤོར་འགྲོ་བ་ཡིན། ད་ཆ་ཁྱེད་
ཀྱིས་རྒྱལ་པོ་གསོད་བསམས་པ་དང་ཁོ་ཡི་དཔུང་ཚོགས་བརླག་བསམས་ན་ཁྱེད་ཀྱི་
འདོད་དོན་ཡིད་བཞིན་དུ་འགྲུབ་ཐུབ་པ་ཡིན་ལ། སུས་ཀྱང་འགོག་ཐུབ་པ་མ་ཡིན་
ཞེས་བརྗོད།
མཉན་དཔོན་གྱིས་ཨི་པི་ཟུལ་གྱི་འདོད་པ་ལྟར་ཁོ་གྲུ་ཆུང་དུ་བླུགས་ནས་གྲོང་
ཁྱེར་དུ་ཁྲིད།
ཨི་པི་ཟུལ་གྱིས་ཕ་ལམ་གྱི་མཛུབ་རྒྱན་བཏགས་ནས་རྒྱལ་པོ་
མཇལ་བར་སོང་བ།
ཨི་པི་ཟུལ་གྲོང་ཁྱེར་དུ་སླེབས་པ་དང་ཕོ་བྲང་དུ་རྒྱལ་པོ་མཇལ་བར་བསྐྱོད།
རྒྱལ་པོ་ནི་བློན་པོའི་ཚོགས་ཀྱིས་བསྐོར་ནས་ཁྲི་སྟེང་དུ་བཞུགས་མོད། འོན་ཀྱང་
ཁོང་ནི་ཕ་ལམ་གྱི་མཛུབ་རྒྱུས་བོར་བརླག་སོང་བའི་སྡུག་བསྔལ་གྱིས་བཞིན་རས་རྫ་
རི་ལྟར་ལུགས་ནས་ཡིད་མི་དགའ་བར་གནས། རྒྱལ་པོས་རང་གི་ཕ་ལམ་གྱི་མཛུབ་
རྒྱུས་བོར་བརླག་སོང་ཚུལ་སུ་ལ་ཡང་མི་སྨྲ་བར་གསང་། ཨི་པི་ཟུལ་གྱིས་ཐད་ཀར་
རྒྱལ་པོའི་མདུན་དུ་སོང་བ་ན།། རྒྱལ་པོ་ཤིན་ཏུ་ཡ་མཚན་པར་གྱུར་ནས་ཁྱོད་བདག་
གིས་རྒྱ་མཚོར་བཏབ་པ་མ་ཡིན་ནམ། ཁྱོད་ཤི་མེད་པ་ཅི་ཡིན་ཞེས་གསུངས།
ཨི་པི་ཟུལ་ན་རེ། རྒྱལ་པོ་ཆེན་པོས་བདག་གསོད་རྒྱུའི་བཀའ་ཕབ་རྗེས་མཉན་
510

ཚོས་མཁན་དང་སྐྲ་བཞར་བའི་གཏམ་རྒྱུད།
དཔོན་གྱིས་ཁོ་བོ་གླིང་ཕྲན་ཐོག་ཁྲིད་དེ་རྒྱལ་པོ་ཆེན་པོས་ཁྱོད་ལ་བཀའ་ཆད་ནན་པོ་
འདི་འདྲ་ཕེབས་པ་ཁྱོད་ཀྱིས་རྒྱལ་པོའི་ཐུགས་དཀྲུག་པའི་བྱ་བ་ཅི་བྱས་སམ་ཞེས་དྲིས་
བྱུང་བ་ན་བདག་གིས། ཨཱ་ལཱ་ཚད་བཙུགས། ཁོ་བོས་བྱ་བ་ངན་པ་གང་ཡང་བྱས་པ་
མེད་ན་རྒྱལ་པོ་ཆེན་པོས་བདག་ལ་སྲོག་ཁྲིམས་གཅོད་དོན་ཅི་ཡིན་ཁོ་བོས་ཀྱང་མི་
ཤེས། ཞེས་བརྗོད་པས་ཡང་མཉན་དཔོན་གྱིས་ཁྱོད་ལ་རྒྱལ་པོའི་གཟིགས་པ་ཆེན་པོ་
ཡོད་པས་སྐྱེ་བོ་ཕྲག་དོག་ཅན་གྱིས་རྒྱལ་པོར་སྙན་ཕྲ་བཅུག་པ་མིན་ནམ། སྔོན་དུ་ཁོ་
བོ་ཁྱོད་ཀྱི་ཁྲུས་ཁང་དུ་ཁྲུས་ལ་འཇུག་སྐབས་ཁྱོད་ཀྱིས་བདག་ལ་གུས་པ་ཆེན་པོས་སྣེ་
ལེན་གཟབ་གཟེངས་ལྡན་པ་བྱས་བྱུང་ན། ད་ལམ་ཁྱོད་ཀྱི་དྲིན་གསོ་བའི་ཆེད་དུ་ཁྱོད་
ཀྱི་སྲོག་བསྐྱབས་ནས་ཁྱོད་རང་ཡུལ་དུ་སྐྱེལ་བར་བྱེད། ཅེས་བརྗོད་མཚམས་བདག་
གི་གཟུགས་དང་མཉམ་པའི་རྡོ་ཆེན་ཞིག་བདག་གི་ཚབ་ཏུ་རྩྭ་ཕད་ནང་བླུགས་རྗེས་
རྒྱལ་པོའི་གཟིགས་གདོང་དུ་ཕོ་བྲང་ཞལ་དཀར་འོག་ནས་འཚོ་ལ་བཏབ། རྒྱལ་པོས་
གཉན་དཔོན་ལ་བདག་མཚོ་ནང་དུ་བཏབ་རྒྱུའི་ཕྱག་བརྡ་གནང་སྐབས་ཁྱེད་ཀྱི་ཕ་
ལམ་གྱི་ཕྱག་རྒྱུས་འདི་མཚོ་ནང་དུ་ལྷུངས་པ་ཉ་ཆེན་ཞིག་གིས་མིད། དེ་རྗེས་ཁོ་བོ་
གླིང་ཕྲན་ཐོག་ཉ་འཛིན་པའི་སྐབས་ཉ་ཆེན་དེ་བདག་གི་ཉ་རྒྱར་ཚུད། བདག་གིས་
ཉ་མང་པོའི་ཁྲོད་ལས་ཉ་ཆེན་དེ་བསྒྲུགས་ཏེ་ཟས་བཅོ་རྩིས་ཀྱིས་ཉ་ཆེན་དེའི་ཁོག་པ་
བཤགས་པའི་ཚེ་ཉ་ཁོག་ལས་ཕ་ལམ་གྱི་མཛུབ་རྒྱུས་འདི་ཐོན་པས་བདག་གིས་སོར་
མོར་གྱོན། དེ་རྗེས་རྒྱལ་པོའི་གསོལ་ཐབ་ཀྱི་ཉ་ལེན་མི་བྲན་གཡོག་གཉིས་སླེབས་
བྱུང་བ་བདག་གིས་མཛུབ་རྒྱུས་ཀྱི་མཐུ་ནུས་མ་རྟོགས་པར་ཁོང་གཉིས་ལ་ལག་བརྡ་
བྱས་པ་ན། བསམ་ཡུལ་ལས་འདས་པ་ཞིག་ལ་གཡོག་དེ་གཉིས་ཀ་སྐད་ཅིག་ལ་
འདས། དེ་ནས་མཉན་དཔོན་གླིང་ཕྲན་ཐོག་ཕྱིར་ལོག་པའི་ཚེ་ཁོས་བདག་གི་ལག་ཏུ་
ཕ་ལམ་གྱི་མཛུབ་རྒྱུས་འདི་བཏགས་ཡོད་པ་རིག་ནས་དེའི་མཐུ་ནུས་བདག་ལ་ཞིབ་
511

༄༅།།མཚན་ཞག་སྟོང་གི་གཏམ་རྒྱུད།
པར་བཤད། རྒྱལ་པོ་ཆེན་པོས་བདག་ལ་གཞན་དང་མི་འདྲ་བའི་གཟིགས་པ་ཆེན་
པོ་མཛད། དེ་ནི་བདག་གི་མི་ཚེའི་རིང་གི་བསོད་ནམས་ཆེ་ཤོས་དེ་ཡིན་པས་ཁོ་བོས་
མཛུབ་རྒྱུས་འདི་ཁུར་ནས་རྒྱལ་པོ་ཆེན་པོ་མཇལ་བར་ཡོང་། ད་ནི་ཕ་ལམ་གྱི་མཛུབ་
རྒྱུས་རིན་པོ་ཆེ་འདི་རྒྱལ་པོ་ཆེན་པོར་འབུལ། ཁོ་བོས་རྒྱལ་པོ་མི་དབང་ཆེན་པོའི་
དགོངས་པ་དཀྲུགས་ཡོད་ཚེ་བདག་ལ་བཀའ་ཁྲིམས་ཀྱི་ཆད་པ་གཅོད་པར་མཛོད།
དེ་ནི་འཇིག་རྟེན་ལུགས་དང་མཐུན་པས་བདག་ནི་གཏན་ནས་མི་འགྱོད་ཅེས་བརྗོད།
ཨི་པི་ཟུལ་གྱིས་ཕ་ལམ་གྱི་མཛུབ་རྒྱུས་དེ་ལག་གཉིས་ཀྱིས་བཏེགས་ནས་རྒྱལ་
པོར་ཕུལ། རྒྱལ་པོས་མཛུབ་རྒྱུས་རང་གི་ཕྱག་ཏུ་བཞེས་རྗེས་བཞིན་གྱི་གཟི་མདངས་
སྔར་བཞིན་རྒྱས། རྒྱལ་པོ་ནི་སྤྲོ་བ་རབ་ཏུ་འཕེལ་ཞིང༌། ཁྲི་སྟེང་ནས་བབས་མ་
མཆོངས་ཀྱིས་ཨི་པི་ཟུལ་གྱི་འགྲམ་དུ་ཕེབས་ཏེ་ཁོ་ལ་འཐམས་འཁྱུད་ཀྱིས་དྲིན་ཚོར་
གྱི་རྣམ་པས་ཅོམ་ཀྱུང་འདར་བའི་གསུང་གིས་ཁྱོད་ནི་སྐྱེས་བུ་དམ་པའི་ཚུལ་དང་ལྡན།
བདག་གིས་ཁྱོད་ལ་མ་ཉེས་ཁག་གཡོགས་བྱས་པ་ཁྱོད་བཟོད་པར་གྱིས། དྲང་པོར་
བརྗོད་ན་མཛུབ་རྒྱུས་འདི་གཞན་གྱི་ལག་ཏུ་ཐེབས་ན་བདག་ལ་རག་པ་མ་ཡིན་
ཞེས་གསུངས།
ཨི་པི་ཟུལ་གྱིས་ཨཻ་པི་ཀོར་གྱི་ངན་ཇུས་མཐིལ་བརྟོལ་བ།
ཨི་པི་ཟུལ་གྱིས་རྒྱལ་པོར་སྨྲས་པར། ཀྱེ། རྒྱལ་པོ་མི་དབང་ཆེན་པོ་མཁྱེན།
བདག་གིས་བཟོད་པར་བྱེད་དགོས་ན་ཁྱེད་ཀྱིས་བདག་གསོད་དགོས་པའི་ཉེས་པ་
ཅི་ཡིན་བདག་ལ་གསུང་བར་ཞུ་ཞེས་བརྗོད།
512

ཚོས་མཁན་དང་སྐྲ་བཞར་བའི་གཏམ་རྒྱུད།
རྒྱལ་པོ་ན་རེ། ཨཱ་ལཱ་ཚད་བཙུགས། ཁྱོད་ཀྱིས་མཛུབ་རྒྱུས་བདག་ལ་ཕྱིར་སྤྲོད་
བྱས་པའི་ཚུལ་ལ་གཞིགས་ན་ཁྱོད་ལ་ལན་ཁག་མེད་པ་བདག་གིས་ཤེས། འོན་ཀྱང་བྱ་
བ་སྡུག་པོ་འདི་ནི་ཚོས་མཁན་ཨི་པི་ཀོར་གྱིས་བདག་ལ་བཤད་པའི་གཏམ་ལས་བྱུང་།
…ཞེས་གསུངས་ནས་ཨི་པི་ཀོར་གྱིས་རྒྱལ་པོར་ཕྲ་མ་བཅུག་པའི་ལོ་རྒྱུས་རྣམས་ཨི་
པི་ཟུལ་ལ་ཞིབ་པར་གསུངས།
ཨི་པི་ཟུལ་ན་རེ། རྒྱལ་པོ་མི་དབང་ཆེན་པོ་མཁྱེན། བདག་ལ་ཡེ་ཤུའི་ཆོས་
ལུགས་ཀྱི་རྒྱལ་པོ་ངོ་ཤེས་གཅིག་ཀྱང་མེད་ལ། བདག་མི་ཚེ་འདིར་ཡེ་ཤུའི་ཆོས་
ལུགས་ཀྱི་རྒྱལ་ཁབ་ཏུ་འགྲོ་མྱོང་བའང་མ་ཡིན། བདག་གིས་རྒྱལ་པོའི་སྐུ་ལ་སྡོ་བའི་
བློ་ནི་ག་ལ་ཡོད། ཚོས་མཁན་དེ་ནི་བདག་གི་ཟླ་གྲོགས་སུ་མཆིས་ཤིང་། གྲོང་ཁྱེར་
ཡཱ་རི་སན་ཏཱར་ངེད་གཉིས་ཁྱིམ་མཚེས་ཡིན། དེར་ཚོང་འཁོས་མི་བཟང་བས་ངེད་
གཉིས་རང་ཡུལ་བཞག་སྟེ་ཕྱི་རོལ་དུ་འཚོ་ཐབས་བྱེད་པར་ཡོང་། སྐབས་དེར་ངེད་
གཉིས་ཀྱིས་ཁུ་རན་གསུང་རབ་ཀྱི་ལེའུ་དང་པོ་སྐྱོར་འདོན་བྱས་ཏེ་བྱེས་སུ་སྡོད་རིང་
འཚོ་ཐབས་རྙེད་པ་དེས་འཚོ་ཐབས་མ་རྙེད་པ་དེ་ལ་ལྟ་སྐྱོང་བྱས་ཏེ་ཕན་ཚུན་རོགས་
རམ་བྱེད་རྒྱུའི་དམ་བཅའ་བཞག ………ཅེས་ཨི་པི་ཀོར་དང་ཁ་མཐུན་ནས་མཉམ་དུ་
ཡུལ་གྱར་ནས་ཡོང་ལུགས་དང༌། ཆགས་སྒོ་བྱུང་ལུགས། ལག་དངུལ་བོར་བརླག་
སོང་ནས་འགྲུལ་ཁང་དུ་ལུས་ཚུལ། ཨི་པི་ཀོར་ཚོས་ཁང་སྦྱིན་བདག་བྱས་ནས་སྡོད་
རིང་ཁོ་འཚོལ་དུ་སོང་བས་ཁོས་རྐུན་མར་སྙད་དེ་བསྡིགས་པ་དང་ཉེས་རྡུང་བཏང་
ཚུལ་སོགས་ཀྱི་ལོ་རྒྱུས་རྣམས་ཞིབ་པ་གསོལ་མཐར། ཀྱེ། རྒྱལ་པོ་ཆེན་པོ་དགོངས་
སུ་གསོལ། སྤུ་བྱི་བའི་སྨན་མཆོག་དེ་རྒྱལ་པོར་འབུལ་རྒྱུ་ཨི་པི་ཀོར་གྱིས་བདག་ལ་
བསླབས། ཁོས་བདག་ལ་ཁྱོད་ཀྱི་སྤུ་བྱི་བའི་སྨན་ཞིག་སྦྱོར་རྟ་བྱས་ནས་རྒྱལ་པོར་
འབུལ་དགོས། ཁྱོད་ཀྱི་ཁྲུས་ཁང་འདིར་དགོས་ཆ་གང་དགོས་འདུག་ཀྱང་སྤུ་བྱི་བའི་
513

༄༅།།མཚན་ཞག་སྟོང་གི་གཏམ་རྒྱུད།
སྨན་མེད་པ་དེ་ནི་བརྒྱ་འཛོམས་གཅིག་ཆད་ཀྱི་སྐྱོན་དུ་སྣང་ཞེས་བརྗོད་བྱུང་། ཀྱེ།
རྒྱལ་པོ་ཆེན་པོ་མཁྱེན། སྤུ་བྱི་བའི་སྨན་མཆོག་དེས་ལུས་ལ་གནོད་པ་མ་ཡིན། ང་
ཅག་གི་ཡུལ་དུ་ཁྲུས་ཁང་ནང་སྨན་དེ་མེད་དུ་མི་རུང་བ་ཞིག་ཡིན། སྨན་དེ་ཐོག་
མར་ཁྲུས་ཁང་འཛུགས་དུས་ནས་གྲ་སྒྲིག་བྱེད་དགོས་ཀྱང་བདག་གིས་རྗེད་སོང་བ་
རེད། ཕྱིས་ཚོས་མཁན་དེ་བདག་གི་ཁྲུས་ཁང་དུ་ཁྲུས་ལ་ཡོང་སྐབས་བདག་གིས་ཁོ་
ལ་གཟབ་གཟེངས་ལྡན་པའི་སྣེ་ལེན་བྱས་པར་བརྟེན། ཁོས་བདག་ལ་དྲན་སྐུལ་བྱས།
ད་ནི་རྒྱལ་པོ་ཆེན་པོས་འགྲུལ་ཁང་སྒོ་ར་བ་དང་ཚོས་ཁང་གི་འཁོར་གཡོག་རྣམས་
འདིར་འགུག་འབོད་ཀྱིས་བཀའ་རྩད་གནང་ཚེ་བདག་ལ་ཆགས་སྒོ་ཇི་འདྲ་བྱུང་མིན་
མཁྱེན་རྟོགས་ཡོང་ངེས་ཞེས་བརྗོད།
ཨི་པི་ཀོར་ལ་རྒྱལ་པོ་ཐུགས་ཁྲོས་པ།
རྒྱལ་པོས་བློན་པོ་མངགས་ནས་འགྲུལ་ཁང་གི་སྒོ་ར་བ་དང་ཚོས་ཁང་གི་འཁོར་
གཡོག་འགུག་འབོད་ཀྱིས་ཞུ་ཞིབ་ནན་པོ་མཛད་པར་དེ་རྣམས་ཀྱིས་གནས་ཚུལ་ཇི་
བཞིན་དུ་བརྗོད་དེ་ཨི་པི་ཟུལ་ལ་དྲང་པོའི་རྒྱབ་ལངས་བྱས་པར་བརྟེན། ཨི་པི་ཟུལ་
ལ་ཉེས་ཁག་མེད་པའི་བདེན་པ་ར་འཕྲོད་བྱུང་བས་རྒྱལ་པོས་ཨི་པི་ཀོར་འཇུ་བཟུང་
བྱེད་པར་མངགས་ཏེ་སྲུང་དམག་རྣམས་ལ་མི་ངན་དེ་རྐང་རྗེན་མགོ་རྗེན་དུ་བཀྱིགས་
ནས་འདིར་ཁྲིད་ཤོག་ཅེས་གསུངས།
སྐབས་དེར་ཨི་པི་ཀོར་ནི་ཨི་པི་ཟུལ་ཉམ་ཉེས་བཏང་བར་བློ་ཡིད་ཚིམས་ནས་
སྡོད་པའི་སྐབས་གློ་བུར་དུ་སྒོ་རའི་ནང་རྒྱལ་པོའི་སྲུང་དམག་ཞུགས་ཏེ་ཁ་ཚིག་མ་
514

ཚོས་མཁན་དང་སྐྲ་བཞར་བའི་གཏམ་རྒྱུད།
འབྲེལ་བར་ཁོ་ལ་འགྲམ་ལྕག་བརྒྱབ་པ་དང་ལུས་ཐི་གུས་བཀྱིགས་རྗེས་སྐེ་ལ་ལྕགས་
སྒྲོག་བརྒྱབ་སྟེ་ཕོ་བྲང་དུ་ཁྲིད། ཨི་པི་ཀོར་ཕོ་བྲང་དུ་སླེབས་པའི་ཚེ་ཨི་པི་ཟུལ་ནི་
རྒྱལ་པོའི་འགྲམ་དུ་བསྡད་ཡོད་པ་དང༌། འགྲུལ་ཁང་གི་སྒོ་ར་བ་དང་རང་གི་འཁོར་
གཡོག་རྣམས་ཀྱང་དེ་གར་སླེབས་ཡོད་པ་རིག ཁོ་དེར་སླེབས་པ་དང་འགྲུལ་ཁང་གི་
སྒོ་ར་བས་ཨི་པི་ཟུལ་ལ་མཛུབ་མོ་བཙུགས་ཏེ་འདི་ནི་ཁྱོད་ཀྱི་ཟླ་གྲོགས་མ་ཡིན་ནམ།
ཁྱོད་ཀྱིས་ཁོའི་ལག་དངུལ་རྣམས་བརྐུས་ཏེ་ནད་པ་འདི་གཅིག་པུར་འགྲུལ་ཁང་དུ་
བསྐྱུར་ནས་སོང་བ་མ་ཡིན་ནམ་ཞེས་བརྗོད་པ་དང༌། དེ་མུར་ཨི་པི་ཀོར་གྱི་འཁོར་
གཡོག་རྣམས་ཀྱིས་ཁོ་ལ་འདི་ནི་ཁྱོད་ཀྱིས་བདག་རྣམས་ལ་བཟུང་དུ་བཅུག་ནས་ཉེས་
རྡུང་གཏོང་སའི་མི་དེ་མ་ཡིན་ནམ་ཞེས་བརྗོད།
སྒོ་ར་བ་དང་འཁོར་གཡོག་རྣམས་ཀྱི་གཏམ་དེ་དག་ཐོས་པ་ན་རྒྱལ་པོ་དེས་ཨི་
པི་ཀོར་ཟེར་བའི་མི་འདི་ནི་སྤྱོད་པ་རྩིང་ཞིང་རང་བཞིན་མི་དྲང་བའི་སྐྱེ་བོ་ངན་པ་
ཞིག་ཡིན་ཚུལ་རྟོགས་རྗེས་ཁོ་ལ་ཉེས་པ་ནན་པོ་གཅོད་དགོས་སྙམ་སྟེ་བྲན་འཁོར་
རྣམས་ལ་ཁོ་པ་ཁྲོམ་སྐོར་དུ་ཁྲིད་ནས་ཉེས་པ་ཁྲོམ་བསྒྲགས་ཀྱིས་རྩྭ་ཕད་ནང་རྡོ་ཐལ་
དང་མཉམ་དུ་བླུགས་ཏེ་མཚོ་ལ་ཐོབས་ཤིག་གསུངས།
ཨི་པི་ཟུལ་ནི་མི་བཟང་པོ་ཞིག་ཡིན་པ་དོན་ངོ་མས་ར་འཕྲོད་བྱུང་བར་བརྟེན།
རྒྱལ་པོས་ཁོ་ལ་གུས་ཞེན་དང་བརྩེ་བ་ཆེན་པོ་མཛད་ནས་ཁྱོད་ལ་ནོར་དངོས་པོ་ཅི་
དགོས་པ་བདག་ལ་ཤོད་ཅིག ཁོ་བོས་ཁྱོད་ལ་གང་དགོས་སྦྱིན་ནོ་ཞེས་གསུངས།
ཨི་པི་ཟུལ་ན་རེ། ད་ནི་བདག་རང་ཡུལ་དྲན་པས་རྒྱལ་པོ་ཆེན་པོས་ཁོ་བོ་ཁྱིམ་
དུ་ལོག་ཆོག་པའི་གནང་བ་སྩོལ་ཞིག
རྒྱལ་པོ་ཐུགས་འཕྲེང་ནས་ཁྱོད་བདག་གི་སྲིད་བློན་གྱི་གོ་གནས་བཟུང་སྟེ་ཁོ་
བོ་མཉམ་དུ་ཆབ་སྲིད་སྐྱོང་བར་བྱེད། ཅེས་གསུངས་ནའང་ཨི་པི་ཟུལ་གྱིས་ཉན་དུ་
515

༄༅།།མཚན་ཞག་སྟོང་གི་གཏམ་རྒྱུད།
མ་བཏུབ་པས། རྒྱལ་པོས་ཁོ་ལ་རྒྱུ་ནོར་དང་བྲན་གཡོག་གི་ཚོགས་གྲུ་གཟིངས་བྱུར་
ཁེངས་གསོལ་རས་བསྩལ་ཐོག་རང་གི་ཡུལ་དུ་བསློགས། ཨི་པི་ཟུལ་གྱིས་རྒྱལ་པོར་
ཐོན་ཕྱག་ཞུས་རྗེས་རྒྱུ་ནོར་དང་བྲན་གཡོག་རྣམས་གྲུ་ནང་དུ་བླུགས་ནས་རྒྱ་མཚོར་
བགྲོད་པའི་ལམ་དུ་ཞུགས།
གྲུ་གཟིངས་དེ་མཚོ་ཐོག་ཏུ་ཉིན་ཞག་མང་པོ་སོང་རྗེས་ཡུལ་ཡཱ་རི་སན་ཏཱར་
བདེ་འབྱོར་བྱུང་བ་ན། འཁོར་གཡོག་རྣམས་ཀྱིས་གྲུ་གཟིངས་ནས་དངོས་ཟོག་འདོན་
འདྲེན་བྱེད་པའི་ཚེ་མཚོ་ཁའི་བྱེ་གཤོངས་ཐོག་རྩྭ་ཕད་ཆེན་པོ་ཞིག་ནར་སྟབས་སུ་
བཞག་ཡོད་པ་རིག་པས། གཡོག་ཅིག་གིས་ཨི་པི་ཟུལ་ལ་མཚོ་ཁད་དུ་རྩྭ་ཕད་ལྗིད་
ཤིན་ཏུ་ཆེ་བ་ཞིག་ཁ་བཅད་ནས་ཡོད་པ་ནང་དུ་གང་བླུགས་ཡོད་པ་བདག་ཚོས་ཀྱང་
མི་ཤེས་ཞེས་བརྗོད།
ཨི་པི་ཟུལ་གྱིས་འཁོར་གཡོག་འགའ་ཁྲིད་དེ་རྩྭ་ཕད་ལ་ལྟ་བར་ཡོང་། ཁོས་རྩྭ་
ཕད་ཁ་བཤིགས་ཏེ་ལྟ་བའི་ཚེ་ནང་དུ་ཨི་པི་ཀོར་གྱི་ཕུང་པོ་བླུགས་ཡོད་པ་དེ་ནི་སྔོན་
དུ་ཨི་པི་ཀོར་རྩྭ་ཕད་ནང་བླུགས་ཏེ་རྒྱ་མཚོར་བཏབ་པ་རླུང་རླབས་ཀྱིས་བདས་ནས་
མཐར་ཕུང་པོ་རང་ཡུལ་དུ་སླེབས་པ་རྟོགས། ཨི་པི་ཟུལ་གྱིས་སྔ་འཁོན་ཞེ་འཛིན་མེད་
པར་སྙིང་རྗེ་ཆེན་པོས་ཁོ་ལ་དུར་ཁང་ཞིག་བཅོས་ཏེ་ཕུང་པོ་དུར་དུ་བཅུག་རྗེས་དུར་
བྱང་ཞིག་ཀྱང་བླངས། ད་དུང་དེ་འགྲམ་དུ་ཕྱག་ཁང་ཞིག་ཀྱང་བཞེངས་ཏེ་མི་རྣམས་
ཀྱི་ཕྱག་མཆོད་ཀྱི་རྟེན་བཙུགས་པ་དང་འབྲེལ་དུས་བཞིར་མཆོད་པའི་ལག་རྩ་ཡང་
བཏོན་པ་མ་ཟད། མཆོད་ཁང་གི་སྒོ་ཐོག་ཏུ་སྙན་ངག་འདི་ལྟར་བཀོད།
རྒྱུན་པའི་ལས་ནས་མི་ཡི་རང་གཤིས་རྟོགས། །
བཟང་པོའི་གཏམ་དང་མི་གཤིས་དབྱེར་མ་མཆིས། །
རྫུན་དང་ཕྲ་མའི་གཏམ་དེ་སྨྲ་མི་བྱ། །
516

ཚོས་མཁན་དང་སྐྲ་བཞར་བའི་གཏམ་རྒྱུད།
མི་འདོད་ཆག་སྒོ་རང་ཐོག་ལྷུང་མི་གྱུར། །
མ་རྟགས་བྱུང་རྒྱལ་གཏམ་དེ་བཤད་དྲགས་ན། །
གཞན་གྱིས་ཁྱོད་ལའང་དེ་འདྲའི་ཚིག་གིས་དམོད།
འདོད་པའི་ལོག་པར་སྤྱོད་པའི་ལས་དེ་སྤོངས། །
ཀུ་རེ་ཡིན་ཡང་དམོད་པའི་གཏམ་མི་ཤོད། །
སྒོ་ཁྱི་ལ་ཡང་ཡ་རབས་སྤྱོད་པ་སློབས། །
དེ་འདྲའི་རིགས་ལ་བདག་པོས་གཅེས་པར་སྐྱོང་། །
སེང་གེ་སྒོ་ལ་བཏགས་ནས་བཞག་གྱུར་ན། །
ལུས་ཀྱི་རྩལ་ཉམ་གླེན་པ་ལྟ་བུར་གྱུར།།
མཚོ་ནང་མི་རོ་བམ་ནས་ཁ་ལ་འཕྱོ། །
མུ་ཏིག་རིན་ཆེན་རྒྱ་མཚོའི་གཏིང་དུ་གནས། །
བྱིའུ་ཆུང་བྱ་ཁྲ་ཧོར་པར་འཐབ་པ་འདི། །
ཤེས་མེད་གླེན་པའི་ངང་ཚུལ་འཛིན་པ་ཡིན། །
་་བཞིན་བཟང་བའི་མི་ལ་མཐའ་འབྲས་བཟང་།།
དེ་ནི་འཇིག་རྟེན་ལུགས་ཀྱི་ཆོས་ཉིད་ཡིན། །
མྱང་སྤྲས་ལས་ནི་མངར་མོའི་རོ་མི་བྱུང་། །
རོ་ནི་ཟས་ཀྱི་རང་བཞིན་ལས་མི་འགྱུར། །
ཨི་པི་ཟུལ་རང་ཡུལ་དུ་ལོག་རྗེས་གྲོང་ཁྱེར་ཡཱ་རི་སན་ཏཱར་ཚེ་མཇུག་བདེ་བར་
རོལ་ལོ། ། ། །
517

ཀེ་མེ་ལུན་ཙེ་མན་གྱི་གཏམ་རྒྱུད།
ཀེ་མེ་ལུན་ཙེ་མན་དང་གྲྭ་ཁེ་པན་སཱ་པཱ་ཧ།
མནའ་སྔ་མོ་ཨེ་ཅིབ་ཡུལ་དུ་ཨབ་ཏུན་རཱ་ཧུ་མན་ཟེར་བའི་ཚོང་པ་ཞིག་ཡོད་པ་
དེ་ལ་ཕྲུ་གུ་བུ་གཅིག་དང་བུ་མོ་གཅིག་ཡོད། ཕྲུ་གུ་དེ་གཉིས་པོ་ནི་བྱད་གཟུགས་ལང་
ཚོ་ཤིན་ཏུ་མཛེས་པས་བུ་ཡི་མིང་ལ་ཀེ་མེ་ལུན་ཙེ་མན( ཟླ་བ) དང་། བུ་མོའི་མིང་
ལ་གཱ་ཁེ་པན་སཱ་པཱ་ཧ(སྐར་མ) ཞེས་བཏགས།
ཨབ་ཏུན་རཱ་ཧུ་མན་གྱིས་རང་གི་ཕྲུ་གུ་གཉིས་པོ་དེ་གཟུགས་བཟང་ལང་ཚོ་
མཛེས་པས་མི་ཁ་མི་ཡོང་བ་དང་གཞན་གྱི་ཕྲག་དོག་གི་འཚེ་བ་མི་ཡོང་བའི་ཆེད་
ངེས་པར་དུ་ཆུང་ནས་འཚོ་སྐྱོང་གང་ལེགས་བྱེད་དགོས་པར་སྙམ་སྟེ་ཕྲུ་གུ་གཉིས་
ཁྱིམ་ནང་དུ་བཅུག་ནས་མི་ལོ་བཅུ་བཞིའི་རིང་ཕ་མ་གཉིས་དང་འཁོར་གཡོག་མ་
གཏོགས་ཕྱི་མི་དང་ཐུག་འདྲིས་མེད་པར་གསོ་སྐྱོང་བྱས། དེ་ལྟར་བགྲང་བྱ་བཅུ་
བཞིའི་རིང་ཕ་མ་གཉིས་ཀྱི་ཕྲུ་གུ་སོ་སོར་ཡི་གེ་འབྲི་ཀློག་དང་ཁུ་རན་གསུང་རབ་སྐྱོར་
འདོན་བྱེད་རྒྱུ་བསླབས་པ་མ་ཟད། རྩོམ་རིག་སྒྱུ་རྩལ་གྱི་རིག་པ་ཡང་སློབ་སྟོན་བྱས།
ཕྲུ་གུ་གཉིས་ནར་གསོན་མཚམས་སུ་ཚོང་པའི་ཆུང་མས་རང་གི་ཟླ་བོར། ཁྱོད་ཀྱིས་
རང་གི་བུ་དེ་དུས་ནམ་ཙམ་ལ་ཕྱི་མི་དང་འབྲེལ་འདྲིས་བྱེད་འཇུག་རྒྱུ་ཡིན། དུས་
ཡུན་རིང་པོ་འདི་འདྲ་ཁྱིམ་དུ་བཅུག་ནས་འཇོག་པ་ཁོ་བུ་ཡིན་ནམ་ཡང་ན་བུ་མོ་ཡིན།
518

ཀེ་མེ་ལུན་ཙེ་མན་གྱི་གཏམ་རྒྱུད།
ཟླ་བོ་ན་རེ། ཁོ་བུ་ཡིན་པ་ཁྱོད་ཀྱིས་མི་ཤེས་སམ།
ཆུང་མ་ན་རེ། བུ་ཡིན་ན་ཁྱོད་ཀྱིས་ཁོ་ཚོང་ཁང་དུ་ཁྲིད་དེ་ཚོང་གི་བྱ་བ་
བསླབས་ནས་ཚོང་པ་རྣམས་དང་ངོ་འདྲིས་བྱེད་བཅུག་ན་ཚོང་པ་རྣམས་ཀྱིས་ཀྱང་
ཁོ་ཁྱོད་ཀྱི་བུ་ཡིན་པ་རྟོགས་ཐུབ་པ་མ་ཟད། སླད་ཁྱོད་འདས་གྲོང་སོང་ནའང་ཤུལ་
འཛིན་བུ་ཚ་ཡོད་པ་ཀུན་གྱིས་ཤེས། གལ་ཏེ་ཁྱོད་ཀྱིས་རང་ལ་བུ་ཚ་ཡོད་ཚུལ་གཞན་
ལ་མ་བཤད་མ་བསྟན་ན་ཀེ་མེ་ལུན་ཙེ་མན་གྱིས་གཞན་ལ་བདག་ནི་ཨབ་ཏུན་རཱ་ཧུ་
མན་གྱི་ཕྲུ་གུ་ཡིན། ཞེས་ཁ་སྟོང་ལྕེ་གཡུག་ཏུ་བརྗོད་ན་དེ་ལ་སུ་ཞིག་གིས་ཡིད་ཆེས་
བྱེད་དམ། དེ་ལས་ལྡོག་སྟེ་མི་རྣམས་ཀྱིས་ཁྱོད་ནི་ང་ཅག་གིས་མཐོང་མྱོང་བ་མ་ཡིན་
ལ་ཨབ་ཏུན་རཱ་ཧུ་མན་ལ་བུ་ཚ་ཡོད་པ་བདག་ཚོས་མི་ཤེས་ཞེས་བརྗོད་ཚེ་གཞུང་
རྐྱང་ནས་རྒྱུ་ནོར་རྣམས་གཞུང་བཞེས་བཏང་སྟེ་ཁྱོད་ཀྱི་བུ་ལ་ཕ་ཤུལ་བུ་འཛིན་བྱེད་
རྒྱུའི་གོ་སྐབས་མི་ཡོང༌། དེ་བཞིན་ང་ཅག་གི་བུ་མོ་གཱ་ཁེ་པན་སཱ་པཱ་ཧ་ཡང་ཕྱི་ལ་
འདོན་རན་པ་ཡིན་པས། མི་རྣམས་ཀྱིས་མོ་ངོ་ཤེས་སུ་བཅུག་ཚེ་ངེས་མེད་བག་མར་
སློང་བ་འདྲ་བྱུང་ན་མོ་ལ་འཇིག་རྟེན་མཐུན་འཇུག་གི་བྱ་བ་བྱེད་དགོས་པ་ཡིན་ཞེས་
བརྗོད།
ཟླ་བོ་ན་རེ། ཁོང་མིང་སྲིང་གཉིས་ཕྲ་རྒྱས་བཟང་བས་མི་ཁ་དང་ཕྲག་དོག་ཅན་
གྱི་འཚེ་བ་ཡོང་དོགས་ཀྱིས་ད་བར་ཕྱི་ལ་མ་བཏང་བར་བཞག
ཆུང་མ་ན་རེ། ཨཱ་ལཱ་ཐུགས་རྗེ་ཅན་གྱིས་གཟིགས་ནས་ཆག་སྒོ་ཡོང་མདོག་མེད།
དེ་རིང་ཁྱོད་ཀྱིས་བུ་ཁྲིད་དེ་ཚོང་ཁང་དུ་སོང་།
དེ་ནས་མ་ཡིས་བུ་ལ་རྒྱན་གོས་བཟང་པོ་ཡིད་དུ་འོང་བ་ཞིག་གཡོག་ཅིང་།
མཛེས་སྡུག་ལྷ་ཡི་སྲས་པོ་ལྟ་བུ་ཞིག་ཏུ་བརྒྱན་ནས་ཕ་དང་མཉམ་དུ་ཁྲོམ་ཐོག་ཏུ་
བཏང་། ལམ་བར་དུ་མི་རྣམས་ཀྱིས་བུ་དེ་མཐོང་བ་དང་ཐམས་ཅད་ཁོ་ཡི་མཛེས་
519

༄༅།།མཚན་ཞག་སྟོང་གི་གཏམ་རྒྱུད།
སྡུག་ལ་ཆགས་ནས་འགྲམ་དུ་ཡོང་སྟེ་ཁོའི་ལག་ཏུ་འོ་སྦྱོར་བ་དང་འཚམས་ཞུ་བྱས་
ནས་མི་མང་པོས་ལྟ་རུབ་བརྒྱབ། དེ་ཁྲོད་ཀྱི་མི་ལ་ལས་ཨབ་ཏུན་རཱ་ཧུ་མན་གྱི་ཁྱིམ་
དུ་ཉི་གཞོན་འཁྲུངས་ནས་འོད་ཟེར་ཁྲོམ་གཞུང་དུ་འཕྲོ་འདུག་ཅེས་དང༌། ཡང་ལ་
ལས་ཨབ་ཏུན་རཱ་ཧུ་མན་གྱི་ཁྱིམ་དུ་ཟླ་བ་གཞོན་ནུ་འཁྲུངས་འདུག་ཟེར་བ། ཡང་ལ་
ལས་དུས་ཆེན་གྱི་ཟླ་གསརºབཞད་བྱུང་ཟེར་བ་སོགས་བསྟོད་སྨོན་གྱི་གཏམ་ཅི་རིགས་
གླེང་།
ཨབ་ཏུན་རཱ་ཧུ་མན་ནི་རང་གི་རྗེས་སུ་རྒྱུག་ཡོང་མཁན་མི་དེ་རྣམས་ལ་ཡིད་
ཤིན་ཏུ་སུན་པ་ཞིག་བྱུང་ལ།། དེ་རྣམས་ཀྱི་བསྟོད་སྨོན་གྱི་གཏམ་དེ་དག་ཐོས་པས་
ཀྱང་ཤིན་ཏུ་སྐྱེངས་པ་ཞིག་བྱུང༌། ཁོས་མི་དེ་རྣམས་འགོག་པའི་ཐབས་མ་བྱུང་གཤིས།
རང་གི་ཆུང་མར་འཁང་སྟེ་བྱ་བ་འདི་ནི་ནག་མོ་དེ་རང་གིས་བཟོས་སོང་ཞེས་ཡིད་
ནས་དམོད། ཁོས་ཕྱི་ལྟས་བསློགས་ནས་ལྟ་བའི་ཚེ་ཁོང་གཉིས་པོའི་རྗེས་སུ་རྒྱུག་ཡོང་
མི་ཇེ་མང་ཇེ་མང་དུ་སོང་སྟེ་རྒྱབ་མདུན་གཡས་གཡོན་ཐམས་ཅད་མི་ཡིས་ཁེངས།
ཁོང་ཕ་བུ་གཉིས་ཁྲོམ་གཞུང་ཆེ་ཆུང་འགའ་བརྒྱུད་ནས་རང་གི་ཚོང་ཁང་དུ་སླེབས་
པ་དང་སྲང་ཧྲག་གི་མི་རྣམས་ཚོང་ཁང་སྒོ་འགྲམ་དུ་རུབ་སྟེ་ན་གཞོན་དེའི་ལང་ཚོའི་
མཛེས་སྡུག་ལ་ལྟ་བས་མི་ངོམ་པར་ཕོ་མོ་ཐམས་ཅད་སྟར་དུ་བསྒྲིགས་ནས་ལྟ་བར་
བྱེད། ཚོང་པ་ནི་སྐྱེ་བོའི་ཚོགས་ཆེན་པོ་འདི་ལྟ་བུ་རང་གི་བུ་ཡི་མཛེས་སྡུག་ལ་ལྟ་
བར་ཡོང་བའི་ཚུལ་འདི་མཐོང་བ་ན་ཡིད་ཤིན་ཏུ་སྐྱེངས་ནས་རེ་ཞིག་ཅི་བྱ་གཏོལ་
མེད་ཀྱི་གནས་སུ་གྱར།
(1)ཨ་རབ་ཀྱི་ཡུལ་དུ་སྨྱུང་གནས་སོགས་དུས་ཆེན་འགའ་ཞིག་ཟླ་བ་གསར་པ་མཐོང་བ་དང་གཏོང་བ་
ཡིན་པས་ཟླ་བ་དེ་རིགས་ལ་དུས་ཆེན་གྱི་ཟླ་གསར་ཟེར།
520

ཀེ་མེ་ལུན་ཙེ་མན་གྱི་གཏམ་རྒྱུད།
ཀེ་མེ་ལུན་ཙེ་མན་དང་རྣལ་འབྱོར་པ།
ཨབ་ཏུན་རཱ་ཧུ་མན་ཅི་བྱ་གཏོལ་མེད་ཀྱི་གནས་སུ་གྱར་བའི་སྐབས་དེར་གློ་བུར་
དུ་བརྗིད་ཉམས་ལྡན་པའི་རྣལ་འབྱོར་པ་ཞིག་མི་ཚོགས་ཀྱི་ཁྲོད་ནས་འཚང་ག་ཤིག་
ཤིག་གིས་ཀེ་མེ་ལུན་ཙེ་མན་གྱི་མདུན་དུ་ཡོང་ནས་མཛེས་སྡུག་ཡིད་དབང་འཕྲོག་
པའི་ན་གཞོན་དེ་ལ་ལྟ་བཞིན་བསྟོད་པའི་སྙན་ཚིག་གྱེར་བཞིན་དུ་དྲག་ཏུ་ངུས། དེ་
མུར་ཁོས་ལག་གཡས་པས་དུང་ལྟར་དཀར་བའི་སྐྲ་ལོ་དཀར་པོ་བྱིལ་བྱིལ་བྱེད་བཞིན་
དལ་བུ་དལ་བུར་ཀེ་མེ་ལུན་ཙེ་མན་གྱི་འགྲམ་དུ་སོང་བ་ན། དེར་ཡོད་མི་རྣམས་ཀྱིས་
རྣལ་འབྱོར་པ་དེའི་བརྗིད་ཉམས་ལྡན་པའི་རྣམ་པ་དེ་མཐོང་དུས་ཡ་མཚན་ཆེན་པོ་
སྐྱེས། ཁོས་ཀེ་མེ་ལུན་ཙེ་མན་བླ་ཁྱེར་ཧོན་ཐོར་ནས་སྡོད་པའི་སྐབས་ཁོ་ལ་མེ་ཏོག་
ཆུན་པོ་ཞིག་བྱིན། ཚོང་པས་དེ་མར་ཁོ་ལ་དངུལ་ཊམ་འགའ་བྱིན་ནས་སྨྲས་པར།
རྣལ་འབྱོར་པ། འདི་ནི་མེ་ཏོག་གི་རིན་ཡིན། ད་ཁྱོད་སོང་ཞིག་བརྗོད།
རྣལ་འབྱོར་པས་དངུལ་རྣམས་བླངས་རྗེས་ཚོང་ཁང་སྒོ་འགྲམ་དུ་རྐྱོང་སྟེགས་
རིང་མོ་ཞིག་ཡོད་པ་དེ་ཐོག་ཏུ་བསྡད་དེ་ཀེ་མེ་ལུན་ཙེ་མན་ལ་ལྟ་བཞིན་ཡིད་སྐྱོ་བའི་
མཆི་མ་ལྷུང་ལྷུང་དུ་བཏང་། ཚུལ་དེ་མཐོང་བས་མི་རྣམས་ཁོ་ལ་བལྟས་ཏེ་ལ་ལས་
རྣལ་འབྱོར་པ་ཟེར་བ་དེ་རིགས་སྐྱེ་བོ་གདུག་པ་ཅན་ཞིག་རེད་ཅེས་དང༌། ཡང་ལ་
ལས་རྣལ་འབྱོར་པ་དེ་ན་གཞོན་དེ་ལ་ཆགས་པ་རེད་ཅེས་བརྗོད།
ཚུལ་འདི་མཐོང་བས་ཚོང་པས་སྟན་ལས་ཧར་ལངས་བརྒྱབ་སྟེ་རང་གི་བུ་ལ་དེ་
རིང་ཚོང་མི་བྱེད། ངེད་གཉིས་ཚོང་ཁང་སྒོ་བརྒྱབ་ནས་ཁྱིམ་དུ་ལོག་འགྲོ བྱ་བ་འདི་
521

༄༅།།མཚན་ཞག་སྟོང་གི་གཏམ་རྒྱུད།
ནི་ཁྱོད་ཀྱི་མས་བཟོས་པ་ཞིག་ཡིན་པས་ཨཱ་ལཱ་ཐུགས་རྗེ་ཅན་གྱིས་མོ་ལ་བཀའ་ཆད་
ཕེབས་པ་ཤོག་ཅེས་བརྗོད།
ཚོང་པས་ཝ་ཡེ་རྣལ་འབྱོར་པ། ཁྱོད་སོང་ཞིག ཚོང་ཁང་སྒོ་རྒྱག་རྒྱུ་ཡིན་ཞེས་
བརྗོད་མུར་ཚོང་ཁང་སྒོ་བརྒྱབ་སྟེ་རང་གི་བུ་ཁྲིད་ནས་ཁྱིམ་དུ་ལོག འོན་ཀྱང་དེར་
ཡོད་མི་རྣམས་དང་རྣལ་འབྱོར་པ་དེ་ཁོང་ཕ་བུ་གཉིས་ཀྱི་རྗེས་སུ་བསྙེགས་ནས་ཁོའི་
ཁྱིམ་གྱི་སྒོ་རྩ་བར་ཡོང་ཀེ་མེ་ལུན་ཙེ་མན་ཁྱིམ་སྒོ་ཞུགས་ནས་སོང། ཚོང་པས་ཁ་
ཕྱིར་བསྐོར་ནས་རྣལ་འབྱོར་པ་དེར་ཁྱོད་ཅིའི་ཕྱིར་ངུ་བ་ཡིན་ཞེས་དྲིས།
རྣལ་འབྱོར་པ་ན་རེ། བདག་གི་སྦྱིན་བདག་མཁྱེན། དོ་ནུབ་ཁོ་བོ་ཁྱེད་ཀྱི་
མགྲོན་དུ་འོང་། ཁྱེད་ཀྱིས་བདག་ལ་སྣེ་ལེན་བྱས་ཚེ་ཁྱེད་ཀྱིས་ཨཱ་ལཱའི་མགྲོན་པོར་
སྣེ་ལེན་བྱས་པ་དང་མཚུངས་ཞེས་བརྗོད།
ཚོང་པ་ན་རེ། བདག་གིས་ཨཱ་ལཱའི་མགྲོན་པོ་ཁྱེད་ལ་དགའ་བསུ་ཞུ། ཁྱེད་ཡར་
ཕེབས་ཤོག
ཚོང་པའི་ཡིད་ལ་རྣལ་འབྱོར་པ་འདི་བདག་གི་བུ་ལ་ཆགས་པ་འདྲ། འོན་
ཀྱང་སྐྱེ་བོ་དེ་ནི་ཅུང་དྲེག་པ་ཆེ་བས་དོ་ནུབ་བདག་གིས་ཁོ་གསོད་པར་བྱེད། གལ་
ཏེ་ཁོ་སྐྱེ་བོ་ཕོ་རབ་ཅིག་ཡིན་ན་བདག་གིས་ཁོ་ལ་བཟའ་བཏུང་གི་སྣེ་ལེན་བྱེད། དེ་
ནི་བདག་གིས་སྒྲུབ་འོས་པའི་ལས་ཤིག་ཡིན་པར་བསམས། དེ་ནས་ཚོང་པས་རྣལ་
འབྱོར་པ་དེ་ཁྱིམ་སྦུག་ཏུ་གདན་དྲངས་ཏེ་མགྲོན་ཤག་ཏུ་བཞག་རྗེས་གསང་སྟབས་
ཀྱིས་ཀེ་མེ་ལུན་ཙེ་མན་ལ་སྨྲས་པར། བདག་སོང་བའི་ཤུལ་དུ་ཁྱོད་ཀྱིས་རྣལ་འབྱོར་
པ་དེར་མགྲོན་སྐྱོང་གི་ཚུལ་དུ་སྡོད་ཅིག ཁོ་བོས་སྒེའུ་ཁུང་ཕྱི་ནས་ཉང་གནོན་བྱེད།
གལ་ཏེ་ཁོས་མི་རུང་བའི་སྤྱོད་ཚུལ་ཕྲན་བུ་ཐོན་ཚེ་དེ་མར་བདག་གིས་ཁོ་གསོད་པར་
བྱེད་ཅེས་བརྗོད།
522

ཀེ་མེ་ལུན་ཙེ་མན་གྱི་གཏམ་རྒྱུད།
ཀེ་མེ་ལུན་ཙེ་མན་གྱིས་ཕ་ཡི་ངག་བཀོད་ལྟར་གཅིག་པུར་མགྲོན་ཤག་ནང་རྣལ་
འབྱོར་པའི་འགྲམ་དུ་མགྲོན་སྐྱོང་གི་ཚུལ་དུ་བསྡད། རྣལ་འབྱོར་པ་དེ་ནི་ཁོ་ལ་ལྟ་
བཞིན་ཡིད་སྐྱོ་ནས་ངུ་བཞིན་དུ་བསྡད། ཀེ་མེ་ལུན་ཙེ་མན་གྱིས་ཁོ་ལ་གཏམ་གླེང་
བྱེད་པའི་ཚེ་ཁོས་འདར་སིག་སིག་ངང་ངག་སྒོ་འཇམ་པོས་གཏམ་ལན་བྱེད་པ་མ་
ཟད། ཡིད་འཕྲེང་བའི་ཤུགས་རིང་ནར་ནར་དུ་ཕྱུང་། དགོང་ཟས་ཀྱི་སྐབས་སུ་ཁོས་
སྔར་མུས་བཞིན་ཟས་ལ་སྤྱོད་པ་དང་འདྲེན་བྱེད་ཟུང་ནས་གདུང་བའི་མཆི་མ་གཏོང་
བཞིན་ཀེ་མེ་ལུན་ཙེ་མན་ལ་བལྟས་ནས་བསྡད། མཚན་མོའི་མཐུན་མཚམས་གཉིས་
པའི་མཚམས་སུ་ཁོང་གཉིས་པོ་གཏམ་གླེང་གི་མཇུག་བསྒྲིལ་ནས་ཉལ་བའི་དུས་ལ་
བབས་པའི་ཚེ་ཚོང་པས་ཀེ་མེ་ལུན་ཙེ་མན་ལ་སྨྲས་པར། ཁྱོད་ཀྱིས་རྣལ་འབྱོར་པ་
འདི་ལ་བཀུར་སྟི་གང་ལེགས་ཞུ་དགོས་པ་ལས་སྣང་ཆུང་ལྷོད་གཡེང་གཏན་ནས་
གཏོང་མི་རུང་ཞེས་ནན་གྱིས་མངགས།
ཚོང་པས་རང་གི་བུ་ལ་མངག་བྱ་བྱས་ཏེ་ལོག་འགྲོ་བའི་གྲབས་བྱེད་པ་ན་རྣལ་
འབྱོར་པས། བདག་གི་སྦྱིན་བདག་མཁྱེན། ཁྱོད་རང་གི་བུ་ཁྲིད་ནས་སོང༌། ཡང་ན་
ཁྱོད་ཀྱང་འདི་གར་ངེད་མཉམ་དུ་ཉོལ་ཞེས་བརྗོད།
ཚོང་པ་ན་རེ། འདི་འདྲ་མི་ཡོང་། འདི་ནི་བདག་གི་བུ་ཡིན་པས་ཁྱོད་གཉིས་
མཉམ་དུ་ཉོལ། མཚན་གུང་ཁྱོད་ལ་དགོས་པ་ཅི་བྱུང་ཚེ་ཁོ་ཡིས་ཁྱོད་ལ་རོགས་རམ་
བྱེད། ཚོང་པས་མགྲོན་ཤག་ནས་ཐོན་ཏེ་སྐྱ་འབྲེལ་གྱི་ཁང་བུའི་ནང་ཡིབ་སྡོད་ཀྱིས་
སྒེའུ་ཁུང་ནས་རྣལ་འབྱོར་པར་ཉང་གནོན་བྱས་ཏེ་བསྡད།
ཀེ་མེ་ལུན་ཙེ་མན་གྱིས་རྣལ་འབྱོར་པའི་འགྲམ་དུ་སོང་སྟེ་འཛུམ་དམུལ་དམུལ་
གྱིས་ཁོ་ལ་འདོད་སྲེད་ཀྱི་གཏམ་འགའ་གླེང་བ་ན། རྣལ་འབྱོར་པ་དེ་སྤྲོ་ལངས་ནས་
བུ་ཁྱོད་ཅི་ཟེར་བ་ཡིན། དཀོན་མཆོག་མཁྱེན་ནོ།། བྱ་བ་འདི་རིགས་ཨཱ་ལཱའི་བཀའ་
523

༄༅།།མཚན་ཞག་སྟོང་གི་གཏམ་རྒྱུད།
དང་འགལ་བ་རེད་ཅེས་ནན་གྱིས་བརྗོད་རྗེས་ཁོས་ཡར་ལངས་ནས་ཁོ་དང་རྒྱང་
བཅད་དེ་བསྡད། ཀེ་མེ་ལུན་ཙེ་མན་གྱིས་ཁོའི་རྗེས་སུ་བསྙེགས་ཏེ་སྨྲས་པར། རྣལ་
འབྱོར་པ། བདག་ནི་ཁྱོད་ལ་ཡིད་ནས་དགའ་བ་ཡིན། ཁྱོད་རང་གིས་རང་ལ་མི་ཞེན་
པ་འདི་འདྲ་ཅི་ཡིན་ཞེས་བརྗོད།
རྣལ་འབྱོར་པ་ཁོང་ཁྲོ་ཇེ་ཆེར་སོང་ནས་ད་ནི་ཁྱོད་རང་ཚོད་རང་གིས་མ་བཟུང་
ན་ཁྱོད་ཀྱི་ཕ་བོས་ནས་ཁྱོད་ཀྱི་སྤྱོད་ཚུལ་རྣམས་ཁོ་ལ་བརྗོད་རྒྱུ་ཡིན་ཞེས་བསྡིགས།
ཀེ་མེ་ལུན་ཙེ་མན་ན་རེ། བདག་གི་ཕ་ཡིས་ཁོ་བོས་དེ་ལྟར་བྱེད་པ་ཤེས་ཀྱང་
དགག་བྱ་མི་བྱེད།
རྣལ་འབྱོར་པ་ན་རེ། ཨཱ་ལཱ་མཁྱེན་ནོ། ། བདག་གསོད་པར་བྱས་ནའང་ཁོ་བོས་
ལས་ངན་པ་འདི་འདྲ་མི་བྱེད།། ཅེས་བརྗོད་མཚམས་ཀེ་མེ་ལུན་ཙེ་མན་གྱིས་སྙད་རྐོ་
ཇི་ལྟར་བྱས་ཀྱང་ཇི་མི་སྙམ་པར་སྟན་ལས་ལངས་ཏེ་གནས་མཆོག་མ་ཁའི་ཕྱོགས་
སུ་ཁ་གཏད་ནས་ཕྱག་གསུམ་བཙལ། རྣལ་འབྱོར་པ་ཕྱག་འཚལ་ཟིན་པ་དང་ཀེ་མེ་
ལུན་ཙེ་མན་གྱིས་སླར་ཡང་ཁོ་ལ་འཚམས་འདྲི་དང་སྙད་རྐོ་བྱས་པར་བརྟེན་ཁོས་མུ་
མཐུད་ཕྱག་འཚལ་ལན་ལྔ་བསྟུད་མར་བརྒྱབ།
ཀེ་མེ་ལུན་ན་རེ། ཁྱེད་ཕྱག་འཚལ་ཅི་རྒྱག་པ་ཡིན། དགོས་པའི་སྤྲོ་དགའི་ལས་
སུ་མི་འཇུག་པར་མཚན་གང་དཀྱིལ་འཁོར་ནང་ཕྱག་འཚལ་རྒྱག་པ་ཁྱེད་གུང་ལ་
འཕུར་རྩིས་བྱེད་པ་ཡིན་ནམ།
རྣལ་འབྱོར་པ་ན་རེ། བུ་ཁྱོད་རང་གི་ཉེས་པར་འགྱོད་བཤགས་བྱས་ནས་བློ་
གཅིག་སེམས་གཅིག་གིས་ཨཱ་ལའི་ཞབས་ལ་བཏུད་ནས་ཆོས་རྣམ་དག་ཅིག་
བྱེད་དགོས།
ཚོང་པ་ནི་སྐྱ་འབྲེལ་གྱི་ཁང་བུའི་ནང་ནས་རྣལ་འབྱོར་པའི་སྤྱོད་ཚུལ་དང་ཁོ་
524

ཀེ་མེ་ལུན་ཙེ་མན་གྱི་གཏམ་རྒྱུད།
གཉིས་པོའི་གཏམ་གླེང་དངོས་སུ་མཐོང་ཐོས་བྱུང་བ་ན་ཁོའི་ཡིད་ཀྱི་རྣམ་རྟོག་སེལ་
ནས་རྣལ་འབྱོར་པ་དེ་སྐྱེ་བོ་ངན་པ་ཞིག་མིན་པ་ར་འཕྲོད་པས་ཁོའི་ཡིད་ལ་འདི་
སྙམ་དུ་བསམས་པར། གལ་ཏེ་རྣལ་འབྱོར་པ་དེ་སྐྱེ་བོ་གདུག་པ་ཅན་ཞིག་ཡིན་ཚེ་
ཁོས་གཅིག་མིན་གཉིས་མིན་གྱིས་བྱ་བ་འདི་ལ་ཨ་འཐས་ཀྱིས་གཡོལ་དགོས་དོན་མ་
མཆིས་སྙམ།
རྣལ་འབྱོར་པས་ཚུལ་མིན་གྱི་བྱ་བ་འདི་གཡོལ་ཐབས་སུ་མུ་མཐུད་ཕྱག་འཚལ་
བརྒྱབ་ནས་སྡོད་པའི་སྐབས་སུ་ཀེ་མེ་ལུན་ཙེ་མན་གྱིས་ད་དུང་མུ་མཐུད་ཁོ་ལ་འདོད་
སྲེད་ཀྱི་སྙད་རྐོ་བྱས་པར་བརྟེན། ཁོ་ནི་མི་བཟོད་པའི་སྤྲོ་ཆེན་པོ་ལངས་ཏེ་བུ་དེ་ངུ་
ཤོར་བ་ཞིག་བརྡུངས། ཚོང་པས་རང་གི་ཕྲུ་གུ་ངུ་བ་ཐོས་པ་དང་མགྲོན་ཤག་ཏུ་སོང་
ནས་བུའི་ངོ་གདོང་གི་མཆི་མ་འབྱིད་བཞིན་ཁོ་ལ་སེམས་གསོ་བྱས་རྗེས་རྣལ་འབྱོར་
པར་སྨྲས་པར། གྲོགས་པོ། ཁྱོད་ཡ་རབས་ཚུལ་ལྡན་གྱི་མི་ཞིག་ཡིན་ན་ཁྱོད་ཀྱིས་
བདག་གི་བུ་འདི་མཐོང་བའི་ཚེ་ངུ་བ་ཅི་ཡིན། དེར་རྒྱུ་མཚན་ཞིག་ཡོད་པ་མ་ཡིན་
ནམ་ཞེས་བརྗོད།
རྣལ་འབྱོར་པ་ན་རེ། རྒྱུ་མཚན་ལོས་ཡོད།
ཚོང་པ་ན་རེ། བདག་གི་ཡིད་ལ་ཁྱོད་ཀྱིས་བདག་གི་བུ་འདི་མཐོང་བའི་ཚེ་ངུ་
བ་ནི་ཁྱོད་ཀྱིས་མ་རུང་བའི་སེམས་ངན་བཅངས་ཡོད་པར་སྙམ་པས། ཁྱོད་ཀྱི་སྤྱོད་
ཚུལ་ལ་ཞིབ་པར་བརྟག་དགོས་སྙམ་སྟེ་རང་གི་བུ་ལ་འདི་ལྟར་བྱེད་དགོས་པའི་
མངག་བྱ་བྱས། གལ་ཏེ་ཁྱོད་ཀྱིས་མ་རུང་བའི་བྱ་བ་བྱས་ཚེ་བདག་གིས་ཁྱོད་གསོད་
རྒྱུའི་བློ་ཐག་བཅད། འོན་ཀྱང་ཁྱོད་ལ་མ་རུང་བའི་བསམ་པ་མེད་པ་དངོས་སུ་མཐོང་
བ་ན། ཁྱོད་ནི་ཡ་རབས་ཚུལ་ལྡན་གྱི་སྐྱེ་བོ་བཟང་པོ་ཞིག་ཡིན་པ་ཁོ་བོས་གསལ་བར་
རྟོགས། ཨཱ་ལཱ་ཚད་བཙུགས། ད་ནི་ཁྱོད་ཅིའི་ཕྱིར་ངུ་བ་བདག་ལ་གསལ་བར་ཤོད།
525

༄༅།།མཚན་ཞག་སྟོང་གི་གཏམ་རྒྱུད།
རྣལ་འབྱོར་པ་ན་རེ། ཁྱོད་ཀྱིས་ཁོ་བོའི་སེམས་ཀྱི་རྨ་ཁར་འཕུར་རྡར་མ་གཏོང༌།
ཚོང་པ་ན་རེ། ཁྱོད་ངུ་དོན་བདག་ལ་མ་བཤད་ན་མི་འགྲིག་ཅེས་བརྗོད།
ཀེ་མེ་ལུན་ཙེ་མན་གྱིས་རྣལ་འབྱོར་པས་བཤད་པའི་ཡུལ་པཱ་ཟོ་རཱའི་
གཞོན་ནུ་མའི་གཏམ་རྒྱུད་ཉན་པ།
རྣལ་འབྱོར་པས་ཁྱོད་གོ་བར་གྱིས་ཤིག ཁོ་བོ་ནི་ཡུལ་ངེས་མེད་དུ་འཁྱམས་
ནས་འགྲོ་བའི་རྣལ་འབྱོར་པ་འཁྱམ་པོ་ཞིག་ཡིན། བདག་གིས་འཛམ་གླིང་ཡུལ་གྲུ་
ཀུན་ཏུ་ཉུལ་ནས་འཇིག་རྟེན་གྱི་གསང་བ་རྟོགས་པར་བྱེད། རེས་གཟའ་པ་སངས་
ཉིན་ཕྱག་འཚལ་བརྒྱབ་རྗེས་བདག་གིས་གྲོང་ཁྱེར་པཱ་ཟོ་རཱའི་དབུས་སུ་བསྐྱོད། དེ་
གར་ཚོང་ཁང་དང་ཟ་ཁང་ཐམས་ཅད་སྒོ་ཕྱེ་ནས་ཡོད་ཀྱང་ཁང་པའི་ནང་སྡོད་མི་
མེད་ལ། ཁྲོམ་གཞུང་དུ་ཡང་ཕོ་མོ་རྒན་བྱིས་གཅིག་ཀྱང་མཐོང་རྒྱུ་མེད་པ་མ་ཟད།
ཁྱི་དང་ཞུམ་བུ་སོགས་དུད་འགྲོའི་རིགས་ཀྱང་མེད་པས་གྲོང་ཁྱེར་ཧྲིལ་པོ་ལུང་སྟོང་
ཁུ་སིམ་དུ་གྱུར་ནས་མི་དང་དུད་འགྲོའི་གྲིབ་མ་ཙམ་ཡང་མ་རྙེད། ཚུལ་འདི་མཐོང་
བ་ན་བདག་ནི་ཤིན་ཏུ་ཡ་མཚན་པ་ཞིག་བྱུང་བས། རང་གིས་རང་ལ་ལྟོས་དང་གྲོང་
ནང་གི་མི་རྣམས་ཁྱི་དང་ཞུམ་བུ་ཁྲིད་ནས་གང་དུ་སོང་བ་ཡིན་ནམ། ཨཱ་ལཱ་ཐུགས་རྗེ་
ཅན་གྱིས་ཁོང་རྣམས་གང་དུ་བཏང་བ་ཡིན་ནམ་ཞེས་བརྗོད།
སྐབས་དེར་བདག་ནི་གྲོད་པ་ཤིན་ཏུ་ལྟོགས་པས་ཁོ་བོས་བག་ཟན་ཚོང་ཁང་
དུ་སོང་སྟེ་ཐབ་ཀ་ནས་བག་ཟན་ཚ་པོ་ཞིག་བླངས་པ་དང༌། དེ་ནས་མར་ཚོང་ཁང་
དུ་སོང་སྟེ་བག་ཟན་ལ་མར་དང་སྦྲང་རྩི་སྦྱར་ནས་བཟས། དེ་རྗེས་ཇ་ཁང་ནས་ཇ་
526

ཀེ་མེ་ལུན་ཙེ་མན་གྱི་གཏམ་རྒྱུད།
བཏུང། ཡང་ཀོག་ཧྥེའི་ཁང་དུ་སོང་བས་དེ་གར་ཀོག་ཧྥེའི་བསྐོལ་ནས་བཞག་ཡོད་པ་
འཐུང་བཞིན་དུ་ཡིད་ལ་ཚུལ་འདི་ནི་ཡ་མཚན་ཤིན་ཏུ་ཆེ། འདིར་འཆི་བདག་གཤིན་
རྗེའི་ཕོ་ཉ་སླེབས་ཏེ་གྲོང་ནང་གི་མི་ཐམས་ཅད་དུས་གཅིག་ཏུ་སྲོག་ཕྲོགས་པ་འདྲ་ལ།
ཡང་ན་མི་རྣམས་ལ་གློ་བུར་དུ་སྲོག་གི་འཇིགས་པ་ཕྲད་དེ་ཐམས་ཅད་རང་རང་ཚོང་
ཁང་གི་སྒོ་ཡང་རྒྱག་ཁོམ་མ་བྱུང་བར་བྲོས་པ་སྙམ། ཕྲན་རང་མྱ་ངན་གྱི་ཤུགས་རིང་
འབྱིན་བཞིན་གནས་ཚུལ་འདི་འདྲ་ཅི་ཡིན་སྙམ་ནས་བསམ་བློ་གཏོང་བའི་ཚེ་ན་གློ་
བུར་དུ་ཟང་ཟིང་གི་རྔ་སྒྲ་ཞིག་ཐོས་པ་ན། ཁོ་བོ་ནི་ཤིན་ཏུ་འཇིགས་ཏེ་དེ་གར་ཡིབ་
སྡོད་ཀྱིས་སྒོ་སྲུབས་ནས་ཕྱི་ལ་ལྟ་བའི་ཚེ་བཅོ་ལྔའི་ཟླ་ལྟར་མཛེས་པའི་གཞོན་ནུ་མ་
བཅུ་ཕྲག་བརྒྱད་རུ་སྟར་ཉིས་བསྒྲིགས་ཀྱིས་སླེབས་བྱུང་ཞིང༌། དེ་ཁྲོད་དུ་ན་སོ་ཆུང་
ཤོས་ཀྱི་བུ་མོ་ཞིག་གསེར་སྒ་དང་དངུལ་སྲབ་བསྟད་པའི་རྟ་མཆོག་བཅིབས་ཏེ་གཞོན་
ནུ་མ་དེ་དག་གི་དབུས་སུ་བྱོན། ན་ཆུང་གཞོན་ནུ་མ་དེའི་བཞིན་ནི་ངོ་ཁེབས་སོགས་
ཀྱིས་མ་བསྒྲིབས་པའི་ཁར་ལུས་ལ་རིན་པོ་ཆེའི་རྒྱན་ཆ་དང་ཟ་འོག་གི་གོས་བཟང་
པོས་རབ་ཏུ་བརྒྱན་ནས་ལྟ་བས་མཆོག་མི་ཤེས་པའི་ཡིད་འོང་ལྷའི་བུ་མོ་ལྟ་བུ་ཞིག་
མཆིས། གཞོན་ནུ་མ་དེའི་མགྲིན་པར་རྡོ་རྗེ་ཕ་ལམ་གྱི་ཕྱང་ཕྲུལ་མཛེས་ཤིང༌། བྲང་
ཁར་རྒྱུ་སྤུས་བཟང་བའི་སྙིང་རྒྱན་ཞིག་བཏགས། ལག་ཏུ་རྒྱུ་སྐར་གྱི་མདངས་ལ་འཁུ་
བའི་ལག་གདུབ་མཚར་བ། རྐང་པར་གཡུ་བྱུར་མུ་ཏིག་གིས་བརྒྱན་པའི་རྐང་དུབ་
མཛེས་པ། བུ་མོ་གཞན་རྣམས་ནི་ན་ཆུང་གཞོན་ནུ་མ་དེའི་རྒྱབ་མདུན་གཡས་གཡོན་
ཀུན་ནས་བསྐོར་ཞིང་། མོའི་འགྲམ་དུ་ལུས་ལ་གཡང་ཊིའི་ཡུ་བས་མཛེས་ཤིང་རིན་པོ་
ཆེའི་ཕྲ་ཚོམ་གྱིས་བརྒྱན་པའི་གསེར་ཤུབས་ཅན་གྱི་རལ་གྲི་རིང་མོ་ཞིག་བཏགས་པའི་
སྐུ་སྲུང་གཞོན་ནུ་མ་ཞིག་ཀྱང་མཆིས།
ཡིད་འོང་རྗེ་མོ་ན་གཞོན་དེ་ཀོག་ཧྥེའི་ཇ་ཁང་འགྲམ་དུ་སླེབས་ཉིད་དེ་གར་རྟ་
527

༄༅།།མཚན་ཞག་སྟོང་གི་གཏམ་རྒྱུད།
ཁ་བཀག་ནས་འཁོར་ཚོགས་གཞོན་ནུ་མ་རྣམས་ལ་ཇ་ཁང་འདིའི་ནང་དབུགས་ཀྱི་རྒྱུ་
བ་འདྲེན་པའི་སྐྱེ་བོ་ཞིག་ཡོད་ངེས་ན། ཁྱོད་རྣམས་འཚོལ་བར་སོང་ཞིག ང་ཅག་
རྣམས་ངོ་ཁེབས་གྱོན་མེད་པས་མི་གཞན་གྱིས་ངེད་རྣམས་ལ་ལྟ་ཉུལ་བྱེད་འཇུག་མི་
རུང་ཞེས་ངག་བཀོད་བྱས་པ་ན། གཞོན་ནུ་མ་རྣམས་དུས་གཅིག་ལ་ནང་དུ་ཞུགས་
ནས་འཚོལ་བར་ཡོང༌། བདག་ནི་ཀོག་ཧྥེའི་ཇ་ཁང་དེ་ནང་དུ་ཡིབ་ནས་བསྡད་ཡོད་
པས་འཇིག་སྣང་གིས་བླ་ཆད་པ་ལྟར་དུ་གྱུར། ཡུད་ཙམ་སོང་བ་ན་གཞོན་ནུ་མ་དེ་
རྣམས་ཀྱིས་སྐྱེས་པ་ཞིག་བཟུང་ནས་རྗེ་མོ་ན་གཞོན་དེའི་དྲུང་དུ་ཁྲིད་དེ་སྨྲས་པར།
ལྕམ་སྐུ་ཞབས་མཁྱེན། ང་ཅག་རྣམས་ཀྱིས་ཚོང་ཁང་ནང་ནས་སྐྱེ་བོ་ཞིག་བཟུང་པ་
འདིར་ཁྲིད་ཡོད་ཅེས་བརྗོད་པ་དང་རྗེ་མོ་དེས་ཁོད་གསོད་ཅིག་བརྗོད་པ་ན། སྐུ་
སྲུང་གཞོན་ནུ་མ་དེས་རལ་གྲི་ཤུབས་ལས་ཕྱུང་སྟེ་གཡུག་ཐེངས་གཅིག་ལ་སྐྱེས་པ་
དེའི་སྲོག་བཅད་རྗེས་ཁོང་རྣམས་ཀྱིས་སྐྱེས་པ་དེའི་ཕུང་པོ་དེ་གར་བསྐྱུར་ནས་འགྱིང་
ཉམས་དང་བཅས་ཏེ་བསྐྱོད།
ཚུལ་དེ་མཐོང་བས་བདག་ནི་སྐྲག་ནས་བླ་ཆད་པ་ལྟ་བུར་གྱུར། དེ་ནས་རིང་
པོར་མ་ཐོགས་པར་གྲོང་ཁྱེར་ནང་རིམ་གྱིས་མི་ཡི་རྒྱུ་འགྲུལ་ཐོན་ནས་རང་རང་གི་
ཚོང་ཁང་དུ་ལོག དེ་མུར་མི་ཇེ་མང་དུ་སོང་ཞིང་ཚང་མ་སྐྱེས་པ་བསད་པའི་ཕུང་པོ་
དེར་ལྟ་བར་ཡོང་། བདག་ནི་མི་རྣམས་འཚང་ག་རྒྱག་པའི་ཟང་ཟིང་གི་སྐབས་དང་
བསྟུན་ནས་ཀོག་ཧྥེའི་ཇ་ཁང་ལས་ཕྱིར་ཐོན། བདག་ཇ་ཁང་ལས་ཐོན་པ་ཚོར་མི་བྱུང་
མེད་ཀྱང་ཁོ་བོའི་སེམས་པ་ནི་རྗེ་མོ་གཞོན་ནུ་མ་དེའི་རྗེས་སུ་ཤོར། བདག་ནི་གཞོན་
ནུ་མ་དེ་ལ་ཆགས་པས་ལྐོག་ཏུ་མོའི་སྐོར་ཉང་གནོན་བྱས་ཀྱང་དེའི་སྐོར་གནས་ཚུལ་
ཤོད་མི་མ་བྱུང་སྟབས་བདག་ནི་ཡིད་མུག་མུག་པོར་གྲོང་ཁྱེར་པཱ་ཟོ་རཱ་ནས་ཐོན་ཏེ་
ཡུལ་འདིར་འཁྱམས་ཡོང་། འདིར་སླེབས་ནས་ཁྱོད་ཀྱི་བུ་དེ་མཐོང་བ་ན། ཁོང་ནི་རྗེ་
528

ཀེ་མེ་ལུན་ཙེ་མན་གྱི་གཏམ་རྒྱུད།
མོ་གཞོན་ནུ་མ་དེ་དང་ཤིན་ཏུ་འདྲ་ཆེ་བ་རྣམ་དབྱེར་མ་མཆིས་པས། བུ་འདི་མཐོང་
བ་དང་རྗེ་མོ་གཞོན་ནུ་མ་དེ་ཡིད་ལ་དྲན་པས་དབང་མེད་དུ་ངུ་ཤོར་བ་ཡིན། བདག་
ངུ་བའི་རྒྱུ་རྐྱེན་དེ་རང་དུ་མཆིས་སོ་ཞེས་རྣལ་འབྱོར་པས་རང་གི་ལོ་རྒྱུས་རྣམས་གླེང་
རྗེས་ངུ་ངག་དིར་དིར་དུ་ཚོང་པར་བདག་གི་སྦྱིན་བདག་མཁྱེན། ད་ནི་ཁྱེད་ཀྱིས་སྒོ་
ཕྱེ་ནས་བདག་གཏོང་བར་མཛོད་ཅེས་བརྗོད།
ཚོང་པ་དེ་ཤིན་དུ་ཡ་ང་བར་གྱུར་ནས་གུས་པ་ཆེན་པོས་ཁྱིམ་གྱི་སྒོ་ཕྱེ་སྟེ་རྣལ་
འབྱོར་པ་བཏང༌།
ཀེ་མེ་ལུན་ཙེ་མན་ཡུལ་པཱ་ཟོ་རཱར་གནས་སྐོར་དུ་བསྐྱོད་པ།
རྣལ་འབྱོར་པའི་གཏམ་དེས་ཀེ་མེ་ལུན་ཙེ་མན་གྱི་ཡིད་ལ་བག་ཆགས་ཆེན་པོ་
བྱུང་བས་གྲོང་ཁྱེར་པཱ་ཟོ་རཱར་ཡིད་འོང་གཞོན་ནུ་མ་འདེ་འཚོལ་བར་འགྲོ་དགོས་
སྙམ། ཕྱི་ཉིན་ཞོགས་པ་ཁོས་རང་གི་ཕ་ལ་སྨྲས་པར། ཚོང་པའི་ཁྱིམ་ཚང་གི་བུ་ཕྲུག་
རྣམས་ཕྱི་རོལ་ཏུ་ཚོང་ལ་བསྐྱོད་ནས་འཚོ་ཐབས་བྱེད་པ་རེད་། ཕ་ཁྱེད་ཀྱིས་བདག་
ལ་ཚོང་ཟོག་བསྐུར་ཏེ་ཚོང་ལ་མི་གཏོང་བ་ཅི་ཡིན་ཞེས་བརྗོད།
ཕ་ན་རེ། བུ་ཁྱོད་གོ་བར་གྱིས་ཤིག ཕྱི་རོལ་ཏུ་ཚོང་ལ་འགྲོ་མཁན་དེ་རྣམས་
ནི་ཁྱིམ་འཁོས་ཞན་ལ་མ་རྩ་ཆེན་པོ་མེད་པས། ཁོ་ཚོའི་བུ་ཕྲུག་ཚོང་ལ་འགྲོ་བ་དེ་
ནི་འཚོ་ཐབས་བྱེད་པར་འགྲོ་བ་རེད། ཁྱོད་ཀྱི་ཕ་ནི་མ་རྩ་ཆེ་ཞིང་རྒྱུ་དངུལ་འཛད་
མཐའ་མེད་པས་བདག་ནི་ཁྱོད་དཀའ་བ་སྤྱོད་དུ་གཏོང་བར་མི་འདོད་ལ། ངེད་ཕ་
བུ་གཉིས་ཡུད་ཙམ་ཡང་བྲལ་བར་མི་བཟོད། ལྷག་པར་དུ་བུ་ཁྱོད་གཟུགས་བཟང་
529

༄༅།།མཚན་ཞག་སྟོང་གི་གཏམ་རྒྱུད།
ལང་ཚོ་མཛེས་པས་བདག་གི་འགྲམ་དུ་ཉར་ནས་གཅེས་པར་སྐྱོང་དགོས་པ་ལས་ཁྱོད་
གཅིག་པུར་ཚོང་ལ་གཏོང་བ་ཅི་ལ་བཟོད།
ཀེ་མེ་ལུན་ཙེ་མན་ན་རེ། ཕ་ཁྱེད་ཀྱིས་ཅི་ནས་ཀྱང་བདག་ལ་ཚོང་ཟོག་གྲབས་
ཏེ་ཁོ་བོ་ཚོང་ལ་གཏོང་དགོས། དེ་ལྟར་མ་བྱས་ན་བདག་ལ་ཚོང་ཟོག་དང་མ་རྩ་མེད་
ཀྱང་ཁོ་བོ་ནི་ཡུལ་དུ་མི་སྡོད་འགྲོ་བ་ཡིན། གལ་ཏེ་ཕ་ཁྱེད་ཀྱིས་ཁོ་བོ་བློ་མོས་ཡི་རང་
ཡོང་བ་བྱེད་འདོད་ན། ཁྱེད་ཀྱིས་ཚོང་ཟོག་གྲབས་ནས་བདག་ཚོང་ལ་གཏོང་། ཞར་
ལ་བདག་ཡུལ་ལུང་ཁག་ཏུ་གནས་སྐོར་ཡང་ཡོང་བ་ཡིན།
ཚོང་པས་རང་གི་ཕྲུ་གུ་ཚོང་ལ་འགྲོ་རྒྱུའི་བློ་ཐག་བཅད་ཟིན་པ་རྟོགས་ནས་ཆུང་
མར་ང་ཅག་གི་བུ་དེ་ཚོང་ལ་འགྲོ་རྒྱུའི་བློ་ཐག་བཅད་ནས་བདག་ལ་ཚོང་ཟོག་གྲབས་
དགོས་ཚུལ་གླེང་། ཁོ་བོས་བལྟས་ན་རང་ཡུལ་བཞག་སྟེ་འགྲོ་བ་འདི་བྱ་བ་བཟང་པོ་
ཞིག་མ་ཡིན་ཞེས་བརྗོད།
ཆུང་མ་ན་རེ། ཁོ་ཚོང་ལ་འགྲོ་བ་དེ་མི་ལེགས་པའི་བྱ་བ་ཅི་ཡིན། དེ་ནི་ང་ཅག་
དོན་མཐུན་རྣམས་ཀྱི་ལུགས་ཡིན། ལར་ཚོང་པའི་བུ་ཕྲུག་ཚོང་ལ་སོང་ནས་ཚོང་ཁེ་
ཆེན་པོ་བྱུང་ན་མི་རྣམས་ལ་ངོམ་པའི་རྒྱན་ཡིན་ཞེས་བརྗོད།
ཚོང་པ་ན་རེ། ཚོང་ལ་འགྲོ་མི་ཕལ་ཆེ་བ་ཁྱིམ་འཁོས་ཞན་པའི་དབུལ་པོ་ཡིན།
ཁོ་ཚོ་ཚོང་ལ་སོང་ནས་ཚོང་ཁེ་ཆེན་པོ་དོན་གཉེར་བྱེད་པ་ནི་ཐབས་ཟད་ཀྱི་བྱ་བ་
ཞིག་རེད། ང་ཅག་ནི་དེ་འདྲ་མ་ཡིན་པར་བདག་ལ་འཛད་མཐའ་མེད་པའི་རྒྱུ་
དངུལ་ཡོད།
ཆུང་མ་ན་རེ། རྒྱུ་ནོར་ནི་ཇི་ཙམ་གྱིས་མང་བ་དེ་རྩིས་ཀྱིས་ལེགས་པ་ཡིན།
གལ་ཏེ་ཁྱེད་ཀྱིས་ཁོའི་འདོད་པར་མ་བསྟུན་ན་བདག་གི་སྒེར་དངུལ་བཏོན་ཏེ་ཁོ་ལ་
ཚོང་ཟོག་གྲབས་པར་བྱེད་དོ།།
530

ཀེ་མེ་ལུན་ཙེ་མན་གྱི་གཏམ་རྒྱུད།
ཚོང་པ་ན་རེ། བབདག་ནི་ཁོ་ལོ་ན་ཕྲ་བས་ཐག་རིང་དུ་སོང་ཚེ་ཆག་སྒོ་འདྲ་བྱུང་
བར་དོགས།
ཆུང་མ་ན་། རྒྱུ་ནོར་གསོག་སྒྲུབ་ཀྱི་དོན་དུ་ཚོང་ལ་འགྲོ་བ་ནི་ཀུན་ལ་དར་
བའི་བྱ་བ་ཞིག་ཡིན་གཤིས། ང་ཅག་གིས་འགོག་མི་རུང་། གལ་ཏེ་དགག་བྱ་ཆེ་ན་
ཁོས་ང་ཅག་གི་ལྐོག་ཏུ་བྲོས་ནས་རྙེད་པར་མ་གྱུར་ན་དེ་ནི་ཞབས་འདྲེན་པའི་བྱ་བ་
ཞིག་ཡིན།
ཚོང་པའི་ཡིད་ལ་ཆུང་མའི་གཏམ་བདེན་པར་སྙམ་ནས་བུ་ལ་གསེར་ཊམ་ཁྲི་
ཕྲག་བདུན་གྱི་དངོས་ཟོག་གྲབས་པ་དང་། སྐྱེད་མས་ཀྱང་ཁོ་ལ་ཕ་ལམ་རྡོག་བཅུ་
ཕྲག་བཞི་བླུགས་པའི་དངུལ་ཁུག་ཅིག་བྱིན། ཕ་ལམ་དེ་དག་རེ་རེ་ལ་ཡང་གསེར་
ཊམ་བརྒྱ་ཕྲག་ལྔ་རེ་ཁུག་པ་ཡིན། མ་དེས་བུ་ཁྱོད་ཕ་ལམ་འདི་དག་ཁུར་སོང་། འདི་
དག་གིས་ཁྱོད་ལ་ཕན་ཐོགས་པའི་དུས་ཤིག་ཡོང་ཞེས་བརྗོད།
ཀེ་མེ་ལུན་ཙེ་མན་གྱིས་ཕ་ལམ་བླུགས་པའི་དངུལ་ཁུག་སྐེད་པར་གཟེར་ཞིང་
ཚོང་ཟོག་རྣམས་ཁུར་ཏེ་ཕ་མ་གཉིས་དང་ཞལ་གྱེས་ཞུས་རྗེས་གྲོང་ཁྱེར་པཱ་ཟོ་རཱར་
ཐོན། ཁོས་བསྐྱོད་བསྐྱོད་ནས་པཱ་ཟོ་རཱར་སླེབས་པའི་ཉིན་གཅིག་གི་སྔ་རོལ་ཏུ་ལམ་
ཇག་ཕྲད་དེ་དངོས་ཟོག་རྣམས་བཅོམས། འཁོར་གཡོག་རྣམས་བསད། ཁོ་པའི་ལུས་
གོས་རྣམས་ཇག་པས་བཤུས། ལུས་པོ་ཡོངས་རྫོགས་ཁྲག་གིས་སྦགས་ཏེ་མི་རོའི་ཕུང་
པོ་དང་མཉམ་དུ་འདྲེས་སོང་བ་ཇག་པ་དེ་དག་གིས་ཁོ་ཤི་བར་སྙམ་ནས་དངོས་ཟོག་
རྣམས་བཅོམ་སྟེ་སོང་། དེ་ནས་ཀེ་མེ་ལུན་ཙེ་མན་རོ་ཕུང་གི་ཁྲོད་ནས་ལངས་ཏེ་ལྟ་
བའི་ཚེ་ཐམས་ཅད་ལམ་ཇག་གིས་བཅོམ་ནས་རང་གི་སྐེད་སྐབས་སུ་གཟེར་བའི་ཕ་
ལམ་བླུགས་པའི་དངུལ་ཁུག་དེ་ཙམ་ལས་མི་རྒྱུ་གཉིས་མེད་དུ་སོང་། ཁོས་མུ་མཐུད་
འགྲུལ་ལམ་དུ་ཞུགས་ནས་སོང་བའི་མཐར་པཱ་ཟོ་རཱའི་གྲོང་དུ་སླེབས། སྟབས་འགྲིག་
531

༄༅།།མཚན་ཞག་སྟོང་གི་གཏམ་རྒྱུད།
པ་ཞིག་ལ་དེ་ཉིན་རེས་གཟའ་པ་སངས་འཁེལ་བས་གྲོང་ནང་དུ་མི་གཅིག་ཁྱི་གཅིག་
མེད་པ་སྔར་རྣལ་འབྱོར་པས་བཤད་པ་ལྟར་གྲོང་ཁྱེར་ཧྲིལ་པོ་སྟོང་སང་དུ་མཆིས།
ཁྲོམ་གཞུང་དུ་ཀེར་མི་གཅིག་མེད་ཀྱང་དེ་རྒྱུད་ཀྱི་ཚོང་ཁང་དང་ཟ་ཁང་རྣམས་སྒོ་
དང་སྒེའུ་ཁུང་ཐམས་ཅད་ཡངས་པར་ཕྱེ་ཞིང་། ནང་དུ་ཚོང་ཟོག་དང་ཟས་རིགས་
སྣ་ཚོགས་གང་དགོས་ལེན་ཆོག་ཏུ་བསྒྲིགས་ནས་ཡོད། ཁོས་ཟ་ཁང་ཞིག་གི་ནང་དུ་
སོང་ནས་བཟའ་བཏུང་ཚིམས་པར་བྱས་རྗེས་གང་སར་ལྟ་སྐོར་དུ་བསྐྱོད་ནས་མིག་གི་
ལོངས་སྤྱོད་ལེགས་པར་བྱས། དེའི་ཚེ་ན་གློ་བུར་དུ་མི་ཚོགས་འདུས་པའི་ཟང་ཟིང་གི་
སྐད་སྒྲ་ཞིག་གྲགས་བྱུང་བ་ན།། དེ་མར་ཁོས་ཚོང་ཁང་ཞིག་གི་ནང་དུ་ཡིབ་སྡོད་ཀྱིས་
ཕྱི་རོལ་གྱི་ཚུལ་ལ་ལྟ་བའི་ཚེ་ཚོང་ཁང་གི་མདུན་ཕྱོགས་ནས་བུད་མེད་གཞོན་ནུ་མའི
རུ་སྟར་འགྲོ་བ་དོངས་སུ་མཐོང༌
གཞོན་ནུ་མ་དེ་རྣམས་སོང་བའི་རྗེས་སུ་ཁྲོམ་གཞུང་དུ་མི་ཡི་རྒྱུ་འགྲུལ་ཐོན་ཞིང་
དེ་ཡང་རིམ་གྱིས་ཇེ་མང་ཇེ་མང་དུ་སོང་ནས་མི་ཚོགས་ཀྱི་འདུ་འཛི་ལང་ལོང་དུ་
འཕྱུར། ཀེ་མེ་ལུན་ཙེ་མན་གྱིས་ཕ་ལམ་འཚོང་མཁན་ཞིག་ལ་ཕ་ལམ་རྡོག་རེར་རིན་
གོང་གསེར་ཊམ་སྟོང་གཅིག་བྱས་ཏེ་རང་གི་ལག་གྲོན་དུ་ཕ་ལམ་རྡོག་གཅིག་བཙོངས་
ནས་དེ་ནུབ་གྲོང་ནང་དུ་ཞག་སྡོད་བྱས།
ཀེ་མེ་ལུན་ཙེ་མན་ལ་སྐྲ་བཞར་བ་ངོ་ཤེས་བྱུང་ནས་
ཁོ་ལ་གཞོན་ནུ་མའི་སྐོར་འདྲི་བ།
ཉིན་གཉིས་པར་ཀེ་མེ་ལུན་ཙེ་མན་གྱིས་གྱོན་པ་གསར་བརྗེས་ཀྱིས་ཁྲུས་ཁང་དུ་
532

ཀེ་མེ་ལུན་ཙེ་མན་གྱི་གཏམ་རྒྱུད།
སོང་ནས་ཁྲུས་ལ་ཞུགས་རྗེས་གཟབ་མཆོར་ལེགས་པར་སྤྲས་པས་བཅོ་ལྔའི་ཟླ་ལྟར་
མཛེས། དེ་རྗེས་ཁོས་ཕ་ལམ་བཞི་བཙོངས་ཏེ་རིན་འབབ་གསེར་ཊམ་སྟོང་ཕྲག་བཞི་
བླངས་རྗེས་རྒྱས་སྤྲོས་ཆེ་བའི་གོས་བཟང་ཡིད་དུ་འོང་བ་ཞིག་ཉོས་པ་ལུས་ལ་གྱོན་
ཞིང་ཉམས་བཟང་ལྡན་པའི་ངང་ཁྲོམ་དུ་འགྲོ་བའི་ཚེ་སྐྲ་ཁང་ཞིག་གི་སྒོ་འགྲམ་དུ་
སླེབས་པ་ན་ཁོས་ནང་དུ་སྐྲ་བཞར་བར་སོང༌། ཁོས་སྐྲ་བཞར་བ་དེ་ལ་བགྲེས་སོང་
མཁྱེན། བབདག་ནི་ཡུལ་ཕྱོགས་གཞན་ནས་ཡོང་བའི་ཕྱོགས་མི་ཡིན། ཁ་ཉིན་ཁོ་བོ་
གྲོང་ཁྱེར་འདིར་སླེབས་པའི་ཚེ་གྲོང་ནང་དུ་ཀེར་མི་གཅིག་ཀྱང་མེད་པ་གྲོང་ཁྱེར་ཧྲིལ་
པོ་སྟོང་སང་དུ་གནས། དེ་ནས་གཞོན་ནུ་མ་ཁྱུ་གཅིག་སླེབས་བྱུང་བ་དེ་ཁྲོད་དུ་རྟ་
མཆོག་བཅིབས་པའི་དམན་ཆུང་བུ་མོ་ཡིད་དུ་འོང་བ་ཞིག་གཞོན་ནུ་མའི་ཚོགས་ཀྱིས་
བསྐོར་ནས་ཁྲོམ་གཞུང་དུ་བྱོན་པ་དེ་ཅི་ཡིན་ནམ་ཞེས་དྲིས།
སྐྲ་བཞར་བ་ན་རེ། བུ་ཁྱོད་ཀྱིས་གནས་ཚུལ་འདི་མི་གཞན་ལ་གླེང་ཡོད་དམ།
ཀེ་མེ་ལུན་ཙེ་མན་ན་རེ། སུ་ལའང་བཤད་མེད།
སྐྲ་བཞར་བ་ན་རེ། གནས་ཚུལ་འདི་ཁྱོད་ཀྱིས་མི་སུ་ལའང་ཤོད་རུང་བ་མ་
ཡིན། ཅི་ཕྱིར་ཞེ་ན། གཏམ་མི་ཁ་བརྒྱུད་ནས་ཁྱབ་འགྲོ་བ་ཡིན་པས་གསང་བ་མི་
འཚོག ཁྱོད་ལོ་ན་ཕྲ་བས་དོན་མ་རྟོགས། ཁྱོད་ཀྱི་གཏམ་དེ་དོ་བདག་གི་རྣ་བར་
འཁྱོལ་ཚེ་ཁྱོད་ལ་སྲོག་ཉེན་ཡོང་། ཁྱོད་ཀྱིས་མཐོང་བའི་བྱ་བ་འདི་གྲོང་ཁྱེར་འདིའི་
མི་སུས་ཀྱང་རིག་མྱོང་བ་མ་ཡིན། ཡུལ་ཕྱོགས་གཞན་ནས་ཡོང་བའི་མི་རྣམས་ཀྱིས་
དོན་དེ་མ་རྟོགས། གྲོང་ཁྱེར་པཱ་ཟོ་རཱའི་མི་རྣམས་ལ་དོན་དེས་ཁག་སྦྱོང་ཆེན་པོ་བཟོ་
བ་ཡིན། ཅི་ཕྱིར་ཞེ་ན། རེས་གཟའ་པ་སངས་ནམ་ཤར་ལ་མི་རྣམས་ཞོགས་པ་སྔ་པོ་
ནས་རང་ཁྱིམ་གྱི་ཁྱི་དང་ཞུམ་བུ་རྣམས་ཁྲོམ་གཞུང་དུ་འགྲོ་མི་འཇུག་པར་ཁྱིམ་ནང་
དུ་བཏགས་ནས་འཇོག་དགོས་པ་དང་། ཡུལ་གྱི་མི་རྣམས་རང་ཁྱིམ་གྱི་སྒོ་དང་སྒེའུ་
533

༄༅།།མཚན་ཞག་སྟོང་གི་གཏམ་རྒྱུད།
ཁུང་རྣམས་བརྒྱབ་སྟེ་ཚང་མ་ཕྱག་ཁང་དུ་ཡིབ་སྡོད་དགོས་པ་ལས་ཀེར་མི་གཅིག་ཕྱི་
ལ་དོན་མི་ཆོག་ལ། ཁྱིམ་དུ་ཡིབ་སྡོད་ཀྱིས་སྒོ་སྲུབས་དང་སྒེའུ་ཁུང་ནས་ལྐོག་ལྟ་བྱེད་
རིགས་གཏན་ནས་ཆོག་པ་མ་ཡིན། འོན་ཀྱང་དོན་དེས་མི་རྣམས་ལ་ཁག་སྦྱོང་བཟོ་
དོན་ཅི་ཡིན་སུས་ཀྱང་མ་རྟོགས། དོ་ནུབ་ཁོ་བོས་ཆུང་མར་དོན་དེའི་འབྱུང་རྐྱེན་ཅི་
ཡིན་འདྲི། མོ་ནི་སྐྱེ་གཡོག་བྱེད་མཁན་ཡིན་པས་རྟག་ཏུ་མི་དྲག་དཔོན་རིགས་རྣམས་
ཀྱི་གཟིམ་ཤག་ཏུ་འགྲོ་དགོས་པར་བརྟེན་མཐོང་རྒྱ་ཐོས་རྒྱ་ཆེ། ཨཱ་ལཱའི་དགོངས་པ་
དང་མ་འགལ་ན་ཁྱོད་ཕྱི་ཉིན་འདིར་ཤོག་ཅིག བདག་གིས་ཆུང་མའི་ས་ནས་ཐོས་
པའི་གནས་ཚུལ་རྣམས་ཁྱོད་ལ་ཤོད་ཅེས་བརྗོད།
སྐྲ་བཞར་བའི་གཏམ་དེ་ཐོས་པ་དང་ཀེ་མེ་ལུན་ཙེ་མན་ནི་སྤྲོ་བ་རབ་ཏུ་འཕེལ་
བས་གསེར་ཊམ་སྦར་མོ་གང་བླངས་ཏེ་སྤྲ་བཞར་བར་བྱིན་ནས་བགྲེས་སོང་མཁྱེན།
གསེར་ཊམ་འདི་དག་ཁྱེད་ཀྱི་སྐུ་ཟླར་འབུལ། ཁོང་ནི་བདག་གི་ལུས་སྐྱེས་ཀྱི་མ་དང་
འདྲ་ཞེས་བརྗོད་མུར་སླར་ཡང་གསེར་ཊམ་སྦར་མོ་གང་བླངས་ཏེ་འདི་ནི་ཁྱེད་ལ་
འབུལ་རྒྱུ་ཡིན་ཞེས་བརྗོད།
སྐྲ་བཞར་བས་བུ་ཁྱོད་ངང་ཙམ་སྒུགས། བདག་གིས་འཕྲལ་དུ་ཆུང་མར་གནས་
ཚུལ་དྲིས་ནས་ཁྱོད་ལ་ཤོད་ཅེས་བརྗོད།
སྐྲ་བཞར་བས་ཀེ་མེ་ལུན་ཙེ་མན་གཅིག་པུ་སྐྲ་ཁང་དུ་བཞག་ནས་རང་ཉིད་
རྟབ་རྟབ་པོར་ཁྱིམ་དུ་ཆུང་མ་འཚོལ་དུ་ཡོང་བ་དང་མོ་ལ་ཀེ་མེ་ལུན་ཙེ་མན་ངོ་
ཤེས་ལུགས་བརྗོད་པ་དང་འབྲེལ་ཁྱོད་ཀྱིས་གྲོང་ནང་གི་གནས་ཚུལ་ངོ་མ་བདག་ལ་
ཤོད། ཚོང་པ་འབྱོར་ལྡན་པའི་ཕྲུ་གུ་དེས་ངེད་ཚོའི་ཡུལ་འདིར་རེས་གཟའ་པ་སངས་
ནམ་ཤར་གྱི་སྔ་དྲོ་གྲོང་མི་དང་སྒོ་ཕྱུགས་སེམས་ཅན་རིགས་ཕྱིར་དོན་མི་ཆོག་པའི་རྒྱུ་
མཚན་ཅི་ཡིན་ཤེས་འདོད་བྱེད།། ཕྲུ་གུ་དེ་ནི་བློ་གཤོགས་ཆེ་ཞིང་འཇུངས་པ་མེད་པ་
534

ཀེ་མེ་ལུན་ཙེ་མན་གྱི་གཏམ་རྒྱུད།
ཞིག་འདུག་ན། ང་ཅག་གིས་ཁོ་ལ་གྲོང་ནང་གི་གནས་ཚུལ་ངོ་མ་དེ་བཤད་ཚེ་ཁོས་
ངེད་རྣམས་ལ་ཕན་པ་ཆེན་པོ་སྦྱར་སྲིད་པ་ཡིན་ཞེས་བརྗོད།
ཆུང་མ་ན་རེ། ཁྱེད་ཀྱིས་ཁོ་འདིར་ཁྲིད་ཤོག བདག་གིས་ཁོ་ལ་འཚམས་འདྲི་
ཡོད་ཅེས་ཤོད། ཁོ་ངེད་ཚོའི་ཁྱིམ་དུ་བོས་ནས་བདག་གིས་ཁོའི་འདོད་དོན་སྒྲུབ་པར་
བྱེད་ཅེས་བརྗོད།
ཀེ་མེ་ལུན་ཙེ་མན་སྐྲ་བཞར་བའི་ཁྱིམ་དུ་སོང་ནས་སྐྱེ་གཡོག་གིས་
བཤད་པའི་གཞོན་ནུ་མའི་གཏམ་རྒྱུད་ཉན་པ།
སྐྲ་བཞར་བས་ཆུང་མའི་ངག་བཀོད་ལྟར་འཇིགས་ཞུམ་ཆེན་པོའི་ངང་དབུགས་
ཐེངས་གཅིག་ལ་རང་གི་ཚོང་ཁང་དུ་ཁོ་འབོད་པར་རྒྱུག ཀེ་མེ་ལུན་ཙེ་མན་དེ་གར་
སྐྲ་བཞར་བ་བསྒུགས་ནས་བསྡད་ཡོད་པ་ན། སྐྲ་བཞར་བས་ཁོ་ལ་བུ་ཁྱོད་ཁོ་བོ་དང་
མཉམ་དུ་བདག་གི་ཆུང་མའི་སར་འགྲོ། མོས་ཁྱོད་ཀྱི་འདོད་དོན་སྒྲུབ་པར་བྱེད་དོ། །
ཞེས་བརྗོད་པ་དང་འབྲེལ་ཀེ་མེ་ལུན་ཙེ་མན་མཉམ་ཁྲིད་ཀྱིས་རང་ཁྱིམ་དུ་བཞུད།
ཁོའི་ཆུང་མས་གུས་པ་ཆེན་པོས་ཀེ་མེ་ལུན་ཙེ་མན་ལ་བསུ་བ་བྱས། ཀེ་མེ་ལུན་ཙེ་
མན་གྱིས་མོ་ལ་གསེར་ཊམ་བརྒྱ་ཕྲག་གཅིག་བྱིན་ནས་མ་ཡུམ་ཁྱེད་ཀྱིས་བདག་ལ་
གཞོན་ནུ་མ་དེའི་གནས་ཚུལ་གསུང་བར་ཞུ་ཞེས་བརྗོད།
སྐྲ་བཞར་བའི་ཆུང་མ་ན་རེ། བུ་ཁྱོད་གོ་བར་གྱིས་ཤིག སྔར་རྒྱ་གར་རྒྱལ་པོས་
ཡུལ་པཱ་ཟོ་རཱའི་རྒྱལ་པོར་ཕ་ལམ་རྡོག་གཅིག་སྐྱེས་སུ་ཕུལ་བ་རྒྱལ་པོས་ཕ་ལམ་དེར་
ཨི་ཁུང་ཞིག་འབུག་དགོས་པར་སྙམ་ནས་ཕ་ལམ་ཚོང་མཁན་དུ་མ་ཕོ་བྲང་དུ་བོས་
535

༄༅།།མཚན་ཞག་སྟོང་གི་གཏམ་རྒྱུད།
ནས་བདག་གི་ཕ་ལམ་འདིར་ཨི་ཁུང་ཕྲ་མོ་ཞིག་འབུག་དགོས་པ་ཁྱོད་ཅག་སུ་ཞིག་
གིས་ནུས་པ་དེ་ལ་གསོལ་རས་གནང་སྦྱིན་གང་དགོས་དེའི་འདོད་པ་བཞིན་སྟེར་རྒྱུ་
དང་། གལ་ཏེ་ཕ་ལམ་དེ་ཆག་གྲུམ་སོང་ན་སྲོག་ཁྲིམས་གཅོད་རྒྱུ་ཡིན་ཞེས་གསུངས།
ཕ་ལམ་ཚོང་མཁན་རྣམས་གཅིག་གིས་གཅིག་ལ་ལྟ་བཞིན་ཚང་མས་རང་ཟོན་
ཆེན་པོས། ཀྱེ། རྒྱལ་པོ་ཆེན་པོ་དགོངས་སུ་གསོལ། ཕ་ལམ་ཞེས་པ་དེ་ནི་རང་བཞིན་
སྲ་བ་མ་ཡིན་ཞིང་། ཆག་གྲུམ་སླ་བར་བརྟེན་ཨི་ཁུང་འབུག་སྐབས་ཕལ་ཆེ་བ་གས་
ཆག་ཡོང་བ་རེད་ན། རྒྱལ་པོ་ཆེན་པོས་བདག་ཅག་ལ་མི་ཐུབ་པའི་བྱ་བ་སྒྲུབ་རྒྱུའི་
བཀའ་མེད་པ་མཁྱེན། ཕ་ལམ་འདིར་ཨི་ཁུང་འབིག་རྒྱུ་དེ་ངེད་ཚོས་མི་ནུས་ན་བྱ་བ་
འདི་ང་ཅག་གི་གཙོ་འཛིན་ལ་བསྐུལ་ན་ལེགས་སོ། ཁོ་ནི་ངེད་རྣམས་ཀྱི་ཁྲོད་ནས་
བཟོ་ཡི་རྩལ་ལ་ཕུལ་དུ་བྱུང་བ་དེ་ཡིན་ནོ་ཞེས་མགྲིན་གཅིག་ཏུ་བརྗོད།
རྒྱལ་པོ་ན་རེ། ཁྱོད་ཅག་གི་གཙོ་འཛིན་གང་ན་ཡོད།
ཚོང་པ་རྣམས་ན་རེ། ཁོ་ཡི་མིང་ལ་ཨར་པི་ཏུ་ཟེར། ཕ་ལམ་བཟོ་འདོན་གྱི་
ལས་ལ་ཤིན་ཏུ་མཁས་པའི་བཟོ་བོ་ཆེན་པོ་ཞིག་ཡིན་ལ། ཤེས་རྒྱ་ཆེ་ཞིང་འབྱོར་པ་
དང་ལྡན་པ་ཞིག་རེད་ན། ཕ་ལམ་ཨི་ཁུང་འབུག་རྒྱུའི་ལས་འགན་འདི་ཁོ་ལ་གནང་
ན་ལེགས་ཞེས་བརྗོད།
རྒྱལ་པོས་ཨར་པི་ཏུ་ཕོ་བྲང་དུ་འགུག་འབོད་ཀྱིས་ཁོ་ལ་སྔར་སོང་གི་ཆ་རྐྱེན་
ལྟར་ཕ་ལམ་དེར་ཨི་ཁུང་འབུག་ཏུ་བཅུག ཨར་པི་ཏུས་རྒྱལ་པོའི་བཀའ་བཞིན་ཕ་
ལམ་དེར་ཨི་ཁུང་ཕྲ་མོ་ཞིག་ཕུག་པས་རྒྱལ་པོ་ཤིན་ཏུ་དགྱེས་ཏེ་ཁོ་ལ་བཟོ་བོ་ཆེ་མོ་
ཁྱོད་ལ་གསོལ་རས་ཅི་དགོས་སམ་ཞེས་དྲིས།
ཨར་པི་ཏུ་ན་རེ། རྒྱལ་པོ་ཆེན་པོ་དེ་རིང་ངང་འཐེན་མཛོད། ཕྱི་ཉིན་ཁོ་བོ་
གསོལ་རས་ཞུ་བར་འོང༌།
536

ཀེ་མེ་ལུན་ཙེ་མན་གྱི་གཏམ་རྒྱུད།
ཨར་པི་ཏུས་དེ་ཉིན་རྒྱལ་པོའི་གསོལ་རས་མི་ཞུ་བ་ནི་ཁོ་ཁྱིམ་དུ་སོང་ནས་རང་
གི་ཆུང་མ་དང་གྲོས་དགོས་པའི་རྐྱེན་གྱིས་ཡིན། ཁོའི་ཆུང་མ་ནི་ཁྱོད་ཀྱིས་མཐོང་བའི་
གཞོན་ནུ་མའི་ཚོགས་ཀྱིས་བསྐོར་ཏེ་ཁྲོམ་ཐོག་ཏུ་ཡོང་བའི་རྗེ་མོ་ན་ཆུང་དེ་ཡིན། ཁོ་
ནི་ན་ཆུང་གཞོན་ནུ་མ་དེ་ལ་ཤིན་ཏུ་བརྩེ་ཞིང་གཅེས་པས་བྱ་བ་ཐམས་བཅད་མོ་ལ་
འདྲི་བར་བརྟེན། དེ་ཉིན་རྒྱལ་པོའི་གསོལ་རས་མི་ཞུ་བའང་རང་གི་ཆུང་མར་འདྲི་
དགོས་པའི་རྐྱེན་གྱིས་ཡིན། ཁོ་ཁྱིམ་དུ་ལོག་རྗེས་ཆུང་མར་དེ་རིང་བདག་གིས་རྒྱལ་
པོའི་ཕ་ལམ་ཞིག་ལ་ཨི་ཁུང་ཕུག་པར་རྒྱལ་པོས་བདག་ལ་གསོལ་རས་ཅི་དགོས་དྲིས།
བདག་གིས་དེ་རིང་གསོལ་རས་ངང་འཐེན་མཛོད། ཅེས་བརྗོད་ནས་ཁྱོད་ལ་འདྲི་
བར་སྙམ། ད་ནི་ཁྱོད་ལ་ཅི་དགོས་པ་བདག་ལ་ཤོད་ཅིག ཕྱི་ཉིན་ཁོ་བོས་རྒྱལ་པོར་
གསོལ་རས་ཞུ་བར་འགྲོ་ཞེས་བརྗོད།
ཆུང་མ་ན་རེ། ང་ཅག་གི་ཁྱིམ་དུ་ཚེ་གང་ལྡེང་བའི་ཟས་ནོར་ལོངས་སྤྱོད་ཐོགས་
པ་མེད་ན་གསོལ་རས་གང་ཡང་དགོས་དོན་མ་མཆིས། ཁྱོད་ཁོ་མོར་བརྩེ་ངོ་མ་ཡིན་
ན་རྒྱལ་པོར་གྲོང་ནང་དུ་བཀག་རྒྱ་བསྡམ་རྒྱུའི་བཀའ་ཁྲིམས་ཤིག་གསོལ་རས་ཞུ་
དགོས། དེ་ཡང་རེས་གཟའ་པ་སངས་ནམ་ཤར་ལ་གྲོང་ནང་གི་མི་རྣམས་ཕྱག་འཚལ་
རྒྱག་པའི་ཆུ་ཚོད་གཉིས་ཀྱི་གོང་ནས་ཕྱག་ཁང་དུ་འགྲོ་བའམ། ཡང་ན་རང་གི་ཁྱིམ་
དུ་སྒོ་དང་སྒེའུ་ཁུང་ཐམས་ཅད་བརྒྱབ་སྟེ་སྡོད་པ་ལས་ཕོ་མོ་རྒན་བྱིས་སུ་ཞིག་ཀྱང་
ཕྱི་རུ་དོན་མི་ཆོག་ལ་གྲོང་ཁྱེར་ནང་གི་ཚོང་ཁང་དང་ཟ་ཁང་རྣམས་སྒོ་རྒྱག་མི་ཆོག
དེའི་རིང་ཁོ་མོ་བྲན་འཁོར་དང་བཅས་པ་རྟ་ཕོ་བཅིབས་ནས་ཁྲོམ་ཐོག་ཏུ་སྤྲོ་འཆམ་
དུ་འགྲོ་རྒྱུ་ཡིན་པས་སྐྱེ་བོ་སུ་འདྲ་ཞིག་གིས་ཀྱང་སྒོ་དང་སྒེའུ་ཁུང་གི་སྲུབས་དབར་
ནས་ལྟ་ཉུལ་མི་ཆོག གལ་ཏེ་ལྟ་ཉུལ་བྱེད་མི་བྱུང་ཚེ་ཁོ་མོས་གསོད་ཆོག་པའི་གནང་
བ་ཞུ།
537

༄༅།།མཚན་ཞག་སྟོང་གི་གཏམ་རྒྱུད།
ཕྱི་ཉིན་ཨར་པི་ཏུས་ཆུང་མའི་ངག་བཀོད་ལྟར་རྒྱལ་པོར་བཀའ་ཁྲིམས་སྲོལ་ཪས་
ཞུ་བར་བསྐྱོད། རྒྱལ་པོས་ཁོ་པའི་ཞུ་རེ་དང་དུ་བླངས་ནས་བློན་པོ་ཞིག་གྲོང་ནང་དུ་
བཀག་རྒྱ་བསྡམ་རྒྱུའི་བཀའ་ཁྲིམས་སྒྲོག་པར་བཏང༌། བཀག་རྒྱ་བསྡམ་རྒྱུའི་བཀའ་
ཁྲིམས་ཐོས་མ་ཐག་ཚོང་པ་རྣམས་སེམས་ཁྲལ་ཆེན་པོ་བྱུང་ནས་ང་ཅག་གི་ཚོང་ཁང་
དང་ཟ་ཁང་སྒོ་ཕྱེ་ནས་བཞག་ཚེ་སྲང་ཧྲག་གི་ཁྱི་དང་ཞུམ་བུ་འཛུལ་ན་ཇི་ལྟར་བྱེད་
ཅེས་བརྗོད།
ཚོང་པ་རྣམས་ཀྱི་ཚོང་ཟོག་དང་ཟས་རིགས་ལ་གནོད་འཚེ་མི་ཕོག་པའི་ཆེད་
དུ་རྒྱལ་པོས་སླར་ཡང་བཀའ་ཕབ་སྟེ་དེ་ཉིན་ཁྱི་དང་ཞུམ་བུ་རྣམས་ཀྱང་ཕྱག་འཚལ་
མ་གྲོལ་བར་རང་རང་གི་ཁྱིམ་དུ་བཏགས་ནས་འཇོག་དགོས་པ་ལས་ཕྱི་རུ་གཏོང་མི་
ཆོག་པའི་ཁྲིམས་བཅད། དུས་དེ་ནས་བཟུང་ཨར་པི་ཏུའི་ཆུང་མ་གཞོན་ནུ་མ་དེར་
དམིགས་བསལ་དབང་ཆ་ཐོབ་པས་རེས་གཟའ་པ་སངས་ནམ་ཤར་ལ་ཕྱག་འཚལ་
གོང་གི་ཆུ་ཚོད་གཉིས་ཀྱི་རིང་མོས་འཁོར་གཞོན་ནུ་མའི་ཚོགས་དང་བཅས་ཏེ་རྟ་ཕོ་
བཅིབས་ནས་ཁྲོམ་གཞུང་དུ་རང་འདོད་བཞིན་སྤྲོ་འཆམ་བྱེད་ཆོག་པ་དང་། དེའི་
རིང་གྲོང་མི་ཀེར་གཅིག་ཁྲོམ་གཞུང་དུ་དོན་མི་ཆོག་ལ་སྒོ་དང་སྒེའུ་ཁུང་སོགས་ནས་
ཀྱང་ལྟ་ཉུལ་ཡང་མི་ཆོག་པར་བརྟེན། གྲོང་ནང་དུ་མིའི་གྲིབ་མ་ཙམ་མེད་པའི་ཚུལ་
འདི་བྱུང་།
སྐྱེ་གཡོག་རྒན་མོས་ཀེ་མེ་ལུན་ཙེ་མན་ལ་གཞོན་ནུ་མ་ལོན་ཐབས་སློབ་པ།
སྐྲ་བཞར་བའི་ཆུང་མས་རེས་གཟའ་པ་སངས་ནམ་ཤར་ལ་གྲོང་ཁྱེར་པཱ་ཟོ་རཱའི་
538

ཀེ་མེ་ལུན་ཙེ་མན་གྱི་གཏམ་རྒྱུད།
ནང་མིའི་གྲིབ་མ་ཙམ་མེད་པའི་སྔ་ཕྱིའི་བྱུང་རྐྱེན་རྣམས་ཀེ་མེ་ལུན་ཙེ་མན་ལ་བཤད་
རྗེས་ཡང་མོས་བུ་ཁྱོད་ཀྱིས་གཞོན་ནུ་མ་དེའི་གནས་ཚུལ་འདྲི་བ་ཙམ་ཡིན་ནམ།
ཡང་ན་ཁྱོད་ཀྱིས་གཞོན་ནུ་མ་དེ་རྩད་གཅོད་ཀྱིས་མོ་དང་སྤྲོ་རྩེད་བྱེད་བསམས་པ་
ཡིན་ཞེས་དྲིས།
ཀེ་མེ་ལུན་ཙེ་མན་ན་རེ། མ་ཡུམ་མཁྱེན། བདག་ནི་གཞོན་ནུ་མ་དེ་ཕྲད་ནས་
མོ་དང་སྤྲོ་རྩེད་བྱེད་འདོད་པ་ཡིན།
སྐྱེ་གཡོག་རྒན་མོ་ན་རེ། ཁྱོད་ལ་ལག་གྲོན་རྒྱུ་ནོར་ཇི་ཙམ་ཡོད་པ་བདག་ལ་
ཤོད་ཅིག
ཀེ་མེ་ལུན་ཙེ་མན་ན་རེ། བདག་གིས་ཕ་ལམ་བཅུ་ཕྲག་བཞི་འཁུར་ཡོད་པ་དེ་
དག་ལས་རིགས་དང་པོར་ཕ་ལམ་རེར་རིན་གོང་གསེར་ཊམ་བརྒྱ་ཕྲག་ལྔ་རེ་དང་།
རིགས་གཉིས་པར་ཕ་ལམ་རེར་རིན་གོང་གསེར་ཊམ་བརྒྱ་ཕྲག་བདུན་རེ། རིགས་
གསུམ་པར་ཕ་ལམ་རེར་རིན་གོང་གསེར་ཊམ་བརྒྱ་ཕྲག་བརྒྱད་རེ། རིགས་བཞི་པར་
ཕ་ལམ་རེར་རིན་གོང་གསེར་ཊམ་བརྒྱ་ཕྲག་བཅུ་རེ་རི་བ་ཡིན།
སྐྱེ་གཡོག་རྒན་མོ་ན་རེ། ཁྱོད་ཀྱིས་ཕ་ལམ་རྡོག་བཞི་འགྲོ་གྲོན་དུ་གཏོང་ཕོད་
དམ།
ཀེ་མེ་ལུན་ཙེ་མེན་ན་རེ། བདག་གིས་ཕ་ལམ་ཐམས་ཅད་འགྲོ་གྲོན་དུ་བཏང་
ནའང་འགྲིག
སྐྱེ་གཡོག་རྒན་མོ་ན་རེ། སྔོན་ལ་ཁྱོད་ཀྱིས་གསེར་ཊམ་བརྒྱ་ཕྲག་ལྔ་རི་བའི་
ཕ་ལམ་རྡོག་གཅིག་ཁུར་ཏེ་གྲོང་ནང་དུ་ཨར་པི་ཏུ་ཟེར་བའི་ཕ་ལམ་ཚོང་མཁན་
དེ་འཚོལ་བར་སོང་། ཁོ་རྟག་ཏུ་ཚོང་ཁང་ནང་སྡོད་པ་ཡིན། ཁོ་ནི་ལུས་གོས་འདྲ་
ཆགས་ཤིང་འགྲམ་དུ་ཕ་ལམ་གྱི་རྒྱན་ཆ་བཟོ་བའི་ལག་ཆ་འཀྲམ་ནས་བཞག་ཡོད།
539

༄༅།།མཚན་ཞག་སྟོང་གི་གཏམ་རྒྱུད།
ཁྱོད་ཀྱིས་ཕ་ལམ་དེ་ཁོ་ལ་སྤྲད་ནས་ཕ་ལམ་འདི་བརྒྱན་པའི་གསེར་གྱི་མཛུབ་རྒྱུས་
སྤུས་དག་ཆེ་ཆུང་འཚམ་པ་ཞིག་རྡུང་དགོས་བརྗོད། དེ་ནས་ཁྱོད་ཀྱིས་ཁོ་ལ་མཛུབ་
རྒྱུས་རྡུང་གླ་གསེར་ཊམ་བཅུ་ཕྲག་གཉིས་སྤྲོད་པ་དང་དེར་ཡོད་བཟོ་པ་རྣམས་ལ་
ཡང་མི་རེར་གསེར་ཊམ་རེ་བྱིན། ཁྱོད་ཁོ་དང་མཉམ་དུ་གླེང་མོལ་མང་ཙམ་གྱིས།
སྤྲང་པོ་སླེབས་ཚེ་དེ་ལ་ཡང་གསེར་ཊམ་གཅིག་བྱིན། མདོར་ན་ཁྱོད་ཀྱིས་ཕ་ལམ་
འཚོང་མཁན་གྱི་མདུན་དུ་རང་ཉིད་བློ་གཤོགས་ཆེ་ཞིང་འཇུངས་པ་མེད་པའི་ཚུལ་
བསྟན་ནས་ཚོང་པ་དེ་ཁྱོད་ལ་ཡིད་མགུ་ཐུབ་པ་ཞིག་བྱེད།དེ་ལྟར་བྱས་རྗེས་ཁྱོད་ལོག་
སོང་། ཕྱི་ཉིན་ཁྱོད་གསེར་ཊམ་བརྒྱ་ཕྲག་གཅིག་ཁུར་ནས་ཁྱོད་ཀྱིས་ཁུ་བོར་བྱིན། ཁོ་
ཁྱིམ་འཁོས་ཞན་པས་འཚོ་བར་དཀའ་ངལ་ཆེ་ཞེས་བརྗོད།
ཀེ་མེ་ལུན་ཙེ་མན་གྱིས་དེ་རང་ཡོང་ཞེས་སྐྱེ་གཡོག་རྒན་མོའི་ངག་བཀོད་ལ་
མོས་ནས་རྟབ་རྟབ་པོར་འགྲུལ་ཁང་དུ་སོང་སྟེ་གསེར་ཊམ་བརྒྱ་ཕྲག་ལྔ་རི་བའི་ཕ་
ལམ་རྡོག་གཅིག་ཁུར་ནས་དབུགས་ཐེངས་གཅིག་ལ་ཁྲོམ་ཐོག་ཏུ་རྒྱུག་སྟེ་མི་རྣམས་
ལ་འདྲི་རྩད་ཀྱིས་ཕ་ལམ་འཚོང་མཁན་ཨར་པི་ཏུའི་ཚོང་ཁང་དུ་འབྱོར། ཨར་པི་ཏུ་
ནི་གོས་འདྲ་ཆགས་ཤིག་གྱོན་ཏེ་ཉམས་བཟང་ལྡན་པའི་ངང་བསྡད་ཡོད་པ་དང་།
ཁོའི་འགྲམ་དུ་བཟོ་བོ་མི་བཞི་རང་རང་གི་གནས་སུ་འཁོད་ནས་ཡོད་པ་ན། ཁོས་
ཕར་སོང་སྟེ་ཁོང་རྣམས་ལ་འཚམས་ཞུ་བྱས་པ་དང་དེ་རྣམས་ཀྱིས་ཁོ་ལ་སྣེ་ལེན་
བྱས། ཁོས་ཨར་པི་ཏུ་ལ་ཕ་ལམ་རྡོག་གཅིག་སྤྲད་དེ་སྨྲས་པར། བཟོ་བོ་ཆེ་མོ་ཁྱེད་
ཀྱིས་ཕྲ་འདི་བཏབ་ནས་བདག་ལ་ཆེ་ཆུང་འཚམ་པའི་གསེར་གྱི་མཛུབ་རྒྱུས་སྤུས་
དག་ཅིག་རྡུང་བར་མཛོད་ཅེས་བརྗོད་པ་དང༌། ཁོ་ལ་གསེར་ཊམ་བཅུ་ཕྲག་གཉིས་
སྤྲད་དེ་འདི་ནི་ཕྲ་རྒྱན་བརྐོས་གླ་ཡིན། དེ་འཕྲོས་བཟོས་གླ་རྗེས་སུ་འབུལ་ཆོག་ཅེས་
བརྗོད་མཚམས་ཨམ་ཕྲག་ནས་གསེར་ཊམ་བཞི་བཏོན་ཏེ་དེར་ཡོད་བཟོ་བོ་རེར་
540

ཀེ་མེ་ལུན་ཙེ་མན་གྱི་གཏམ་རྒྱུད།
གསེར་ཊམ་རེ་བྱིན་པས་དེ་རྣམས་ཀྱི་གུས་པ་དང་བརྩེ་བ་ཆེན་པོ་ཐོབ། ཨར་པི་ཏུ་
ནི་གཞན་རྣམས་ལས་ཀྱང་ཁོ་ལ་གུས་པ་དང་ཡིད་སྨོན་ཆེན་པོ་བྱུང་བས་ཁོ་དང་ཡིད་
སྤྲོའི་གཏམ་གླེང་བྱས་ཏེ་བསྡད།། དེའི་རིང་ལྟོ་དངུལ་སློང་མཁན་སྤྲང་པོ་སླེབས་ཚད་
ལ་ཁོས་གསེར་ཊམ་རེ་བྱིན་ནས་རང་ཉིད་ནི་འཇུངས་པ་མེད་པའི་སྐྱེ་བོ་གཏོང་ཕོད་
ཅན་ཞིག་ཡིན་པ་མཚོན་པར་བྱས་ཤིང༌། དེར་ཡོད་སྐྱེ་བོ་རྣམས་ནི་ཁོ་ལ་ཡིད་སྨོན་
ཆེན་པོ་སྐྱེས།
མཛུབ་རྒྱུས་རྡུང་མཁན་ཨར་པི་ཏུ་ནི་བློ་སྣ་ཐུང་བའི་སྐྱེ་བོ་སེར་སྣ་ཅན་ཞིག་
ཡིན་པས ཁོས་ཁྱིམ་ནང་དུའང་ལག་ཆ་ཆ་ཚང་ཞིག་གྲ་སྒྲིག་བྱས་ཡོད། རྣམ་ཀུན་
རྒྱན་ཆ་སྤུས་དག་རེ་བཟོ་བའི་སྐབས་སུ་ཁོས་རང་གི་ལག་རྩལ་གཞན་གྱིས་ཤེས་
དོགས་ཀྱིས་རང་ཉིད་གཅིག་པུ་ཁྱིམ་དུ་བསྡད་ནས་བཟོ་བ་ལས་གཞན་ལ་སློབ་པ་མ་
ཡིན། ཁོའི་ཆུང་མ་གཞོན་ནུ་མ་དེ་རྟག་ཏུ་ཁོ་དང་འགྲོགས་ནས་སྡོད་པ་ཡིན། ཁོ་
བཟོ་བྱེད་པའི་སྐབས་སུ་ཆུང་མ་མཉམ་དུ་ཡོད་ན་ཁོ་ནི་ལས་ལ་ཤིན་ཏུ་སྒྲིམ་པས་རྒྱན་
ཆ་རྣམས་ཀྱང་རྒྱལ་པོའི་སྐུ་ཆས་ལྟར་ཧ་ཅང་སྤུས་དག་བཟོ་བ་ཡིན། དེ་ཉིན་ཁོས་
རང་གི་ཁྱིམ་དུ་ཀེ་མེ་ལུན་ཙེ་མན་གྱི་ཕ་ལམ་གྱི་ཕྲ་ལྡན་གསེར་གྱི་མཛུབ་རྒྱུས་རྡུང་
བ་ཆུང་མས་རིག་ཏེ་ཁོ་ལ་ཁྱོད་ཕ་ལམ་འདིས་ཅི་བྱེད་ཅེས་དྲིས།
ཚོང་པ་ན་རེ། ཕ་ལམ་འདི་ནི་གསེར་གྱི་མཛུབ་རྒྱུས་ཤིག་ལ་རྒྱན་དགོས་པ་ཡིན།
ཕ་ལམ་འདིར་གསེར་ཊམ་བརྒྱ་ཕྲག་ལྔ་རི་བ་ཡིན་ཟེར།
ཡང་ཁོའི་ཆུང་མས་མཛུབ་རྒྱུས་འདི་སུ་ཡི་ཡིན་ནམ།
ཚོང་པ་ན་རེ། འདི་ནི་ཚོང་རིགས་འབྱོར་ལྡན་པའི་བུ་ཞིག་གི་ཡིན། ཕོ་གཞོན་
དེ་ནི་གཟུགས་བཟང་ལང་ཚོ་མཛེས་ཤིང༌། ཁོའི་མཆུ་ནི་སྐྱེས་མཆོག་སུར་མན་གྱི་ཐམ་
ཀ་ལྟར་མཛེས་པ། ངོ་གདོང་བཅོ་ལྔའི་ཟླ་ལྟར་མཚར་བ། བཞིན་མདངས་དཀར་ལ་
541

༄༅།།མཚན་ཞག་སྟོང་གི་གཏམ་རྒྱུད།
དམར་བའི་མདངས་ལྡན་པ། མིག་གཉིས་ནས་ཆུ་ཤེལ་གྱི་འོད་མདངས་འཕྲོ་བ། སོ་
དཀར་གེ་གསར་དགོད་པའི་འཛུམ་མདངས་ལྡན་པ་བཅས་མི་ཡུལ་དུ་བྱུང་བའི་ལྷ་
ཡི་བུ་ལྟ་བུ་ཞིག་མཆིས་ལ་ཕོ་གཞོན་དེ་ནི་བློ་གཤོགས་ཆེ་ཞིང་ལག་གཏོང་ལ་ཡང་བ།
རང་བཞིན་དྲང་ཞིང་སེམས་རྒྱུད་བཟང་བ་ཀུན་གྱིས་ཡིད་སྨོན་བྱེད་དགོས་པ་ཞིག་
འདུག་ཅེས་བརྗོད་པ་ན། ཁོའི་ཆུང་མའི་བློ་ངོར་ཡིད་སྨོན་སྐྱེད་ནས་ཁོ་ལ། ན་གཞོན་
དེའི་ལང་ཚོའི་མཛེས་སྡུག་བདག་འདྲའམ་ཞེས་དྲིས་པ་ན། ཁོས་ན་གཞོན་དེ་ལ་ཁྱོད་
ཀྱི་སྒེག་ཆོས་མ་ལུས་པ་འཛོམས་པའི་ཐོག ཁོའི་བྱད་བཞིན་ཀྱང་ཁྱོད་དང་འདྲ་ལ་ན་
ཚོད་ཀྱང་ཁྱོད་དང་མཉམ། གལ་ཏེ་ཁྱོད་སྤྲོ་ལངས་བར་མ་གྱུར་ན་ཁོ་ནི་ཁྱོད་ལས་
སྟོང་ལྡབ་ཀྱིས་མཛེས་སོ་ཞེས་བརྗོད་ཆོག་པ་འདུག
ཁོའི་བསྔགས་བརྗོད་ཀྱི་གཏམ་དེ་ཐོས་པ་དང་ཆུང་མ་ནི་གཏམ་སྨྲ་བར་ཡང་མི་
ནུས་པར་ཁ་རོག་བསྡད། འོན་ཀྱང་མོའི་ཡིད་ལ་ན་གཞོན་དེར་ཆགས་པའི་བློ་སྐྱེས།
ཨར་པི་ཏུས་བཟོ་བྱེད་བཞིན་ཆུང་མའི་མདུན་དུ་ཀེ་མེ་ལུན་ཙེ་མན་ལ་བསྟོད་པའི་
གཏམ་ལྕེ་ལ་མི་ཐོགས་པ་གླེང༌། ཁོས་ཕ་ལམ་གྱི་མཛུབ་རྒྱུས་བརྡུངས་ཟིན་པ་དང་
ཆུང་མར་བསྟན། མོས་མཛུབ་རྒྱུས་བླངས་ནས་རང་གི་མཛུབ་མོར་གྱོན་པའི་ཚེ་དེ་
ནི་རང་ལ་བཟོས་པ་ལྟར་ཆེ་ཆུང་ཤིན་ཏུ་འཚམ་པ་ཞིག་ཡོད་པས། མོ་ནི་ཡིད་རབ་
ཏུ་མགུ་བར་གྱུར་ནས་བདག་ནི་མཛུབ་རྒྱུས་འདི་ལ་ཤིན་ཏུ་འདོད་ཅིང་རང་ལ་བྱུང་
ན་སྙམ་པས་ད་ནི་ལག་ནས་འབུད་པར་མི་བྱེད་ཅེས་བརྗོད།
ཚོང་པ་ན་རེ། ཁྱོད་བྲེལ་བར་མི་བྱེད། མཛུབ་རྒྱུས་འདིའི་བདག་པོ་དེ་བློ་ཤོག་
ཆེ་བའི་སྐྱེ་བོ་ཞིག་རེད་འདུག་ན་བདག་གིས་ཁོ་ལ་མཛུབ་རྒྱུས་འདི་བདག་ལ་ཚོང་
རོགས་བརྗོད་ཆོག ཁོས་བདག་ལ་བཙོངས་ན་ཁོ་བོས་མཛུབ་རྒྱུས་འདི་ཁྱོད་ལ་བྱིན།
ཡང་ན་ཁོ་ལ་ད་དུང་ཕ་ལམ་ཡོད་ཚེ་བདག་གིས་ཉོས་ནས་ཁྱོད་ལ་མཛུབ་རྒྱུས་འདི་
542

ཀེ་མེ་ལུན་ཙེ་མན་གྱི་གཏམ་རྒྱུད།
འདྲ་བ་ཞིག་བཟོ་ཞེས་བརྗོད།
ཀེ་མེ་ལུན་ཙེ་མན་ཨར་པི་ཏུ་ངོ་ཕྲད་བྱུང་རྗེས་འགྲུལ་ཁང་དུ་ལོག་ཏེ་ཞག་
གཅིག་བསྡད། ཕྱི་ཉིན་ཁོས་གསེར་ཊམ་བརྒྱ་ཕྲག་གཅིག་ཁུར་ནས་སྐྱེ་གཡོག་རྒན་
མོའི་ཁྱིམ་དུ་སོང་སྟེ་གསེར་ཊམ་འདི་དག་ཁྱེད་ལ་འབུལ་རྒྱུ་ཡིན་ཞེས་བརྗོད་པ་ན་
མོས་ཁྱོད་ཀྱི་ཁུ་བོར་སྤྲོད་ཅེས་བརྗོད་རྗེས་ཁ་ཉིན་ཁོ་མོས་ཁྱོད་ལ་ངག་བཀོད་བྱས་
པའི་བྱ་བ་དེ་བསྒྲུབས་ཡོད་དམ་ཞེས་དྲིས།
ཀེ་མེ་ལུན་ཙེ་མན་གྱིས་བསྒྲུབས་པ་ཡིན་ཞེས་བརྗོད།
སྐྱེ་གཡོག་རྒན་མོས་ད་ནི་ཁྱོད་འཕྲལ་དུ་ཨར་པི་ཏུ་འཚོལ་ཏུ་སོང༌། ཁོས་ཁྱོད་
ལ་མཛུབ་རྒྱུས་སྤྲད་བྱུང་ན་ཁྱོད་ཀྱིས་རང་གི་མཛུབ་རྩེར་གྱོན་ཙམ་བྱས་རྗེས་མར་
ཕུད་དེ་ཁོ་ལ་བཟོ་བོ་ཆེ་མོ། མཛུབ་རྒྱུས་འདི་ཆུང་དྲགས་འདུག་ཅེས་བརྗོད། སྐབས་
དེར་ཁོས་མཛུབ་རྒྱུས་འདི་བཟོ་ལོག་གཏོང་དགོས་ལུགས་བརྗོད་ན། ཁྱོད་ཀྱིས་མཛུབ་
རྒྱུས་འདི་བཟོ་ལོག་གཏོང་མི་རུང་། འདི་ཁྱེད་ཀྱི་བྲན་མོ་ཞིག་ལ་བྱིན། ཞེས་བརྗོད་
དེ་ཁྱོད་ཀྱིས་གསེར་ཊམ་བརྒྱ་ཕྲག་བདུན་རི་བའི་ཕ་ལམ་རྡོག་གཅིག་བཏོན་ནས་ཁོ་
ལ་ཁྱོད་ཀྱིས་ཕྲ་འདི་བརྒྱབ་པའི་མཛུབ་རྒྱུས་གསར་པ་ཞིག་བཟོ་དགོས། ཕ་ལམ་
འདི་ནི་གཞན་དེ་ལས་རིན་ཐང་ཆེ་བ་ཡིན་ཞེས་བརྗོད་མུར་ཁོ་ལ་གསེར་ཊམ་བཅུ་
ཕྲག་གསུམ་བྱིན་ནས་འདི་ནི་ཕྲ་རྒྱན་བརྐོས་གླ་ཡིན། དེ་འཕྲོས་གླ་རིན་རྣམས་རྗེས་
སུ་འབུལ་ཆོག་ཅེས་བརྗོད་ལ། དེར་ཡོད་བཟོ་བོ་རྣམས་མི་རེར་གསེར་ཊམ་གཉིས་རེ་
སྦྱིན་རྒྱུ་མ་བརྗེད་པ་གྱིས། དེ་ནས་ཁྱོད་འགྲུལ་ཁང་དུ་ཕྱིར་ལོག་གིས་ལྷོད་པར་སྡོད།
ཕྱི་ཉིན་ཁྱོད་ཀྱིས་ང་ཅག་ལ་སྟེར་རྒྱུའི་གསེར་ཊམ་བརྒྱ་ཕྲག་གཉིས་ཁུར་ལ་ཤོག དེ་
ནས་རྗེས་སུ་ཇི་ལྟར་བྱེད་དགོས་པ་ཁོ་མོས་ཁྱོད་ལ་སློབ་ཅེས་བརྗོད།
ཀེ་མེ་ལུན་ཙེ་མན་གྱིས་སྐྱེ་གཡོག་རྒན་མོའི་ངག་བཀོད་བཞིན་ཕ་ལམ་ཚོང་མི་
543

༄༅།།མཚན་ཞག་སྟོང་གི་གཏམ་རྒྱུད།
ཨར་པི་ཏུའི་སར་སོང་ནས་མཛུབ་རྒྱུས་ལས་ཟིན་པ་ཡིན་ནམ་ཞེས་དྲིས།
ཨར་པི་ཏུས་ལས་ཟིན་པ་ཡིན་ཞེས་བརྗོད་ནས་མཛུབ་རྒྱུས་ཁོ་ལ་སྤྲད་པ་དང་།
ཀེ་མེ་ལུན་གྱིས་མཛུབ་རྒྱུས་བླངས་ནས་རང་གི་མཛུབ་རྩེར་གྱོན་ཙམ་བྱས་རྗེས་མར་
ཕུད་ནས་ཕ་ལམ་ཚོང་པའི་མདུན་དུ་བསྐྱུར་ཏེ་སྨྲས་པར། བཟོ་བོ་ཆེ་མོ། མཛུབ་རྒྱུས་
འདི་ཆུང་དྲགས་པས་བདག་གི་མཛུབ་མོར་གྱོན་མི་ལོ།
ཨར་པི་ཏུ་ན་རེ། བདག་གིས་བཟོ་ལོག་གཏོང་ཆོག་པ་ཡིན།
ཀེ་མེ་ལུན་ན་རེ། མཛུབ་རྒྱུས་འདི་ཁྱེད་ལ་སྦྱིན། ཁྱེད་ཀྱིས་རང་གི་བྲན་མོ་
ཞིག་ལ་གཡོགས། ཕ་ལམ་འདིར་རིན་གོང་གསེར་ཊམ་བརྒྱ་ཕྲག་ལྔ་ལས་མི་རི་བས་
ཕྲ་རྒྱན་བཟང་བ་ཞིག་མ་ཡིན་ན་བསྐྱར་བཟོ་བྱེད་དགོས་རི་མ་མཆིས། ཞེས་བརྗོད་
མུར་གསེར་ཊམ་བརྒྱ་ཕྲག་བདུན་རི་བའི་ཕ་ལམ་རྡོག་གཅིག་ཁོ་ལ་སྤྲད་དེ་ཁྱོད་ཀྱིས་
ཕྲ་རྒྱན་འདི་བཏབ་ནས་བདག་ལ་མཛུབ་རྒྱུས་གསར་པ་ཞིག་རྡུངས་ཤིག ཅེས་བརྗོད་
པ་དང་ཆབས་ཅིག་ཏུ་ཁོ་ལ་གསེར་ཊམ་བཅུ་ཕྲག་གསུམ་དང་དེར་ཡོད་བཟོ་བོ་མི་
རེར་གསེར་ཊམ་གཉིས་རེ་བྱིན། ཨར་པི་ཏུས་མཛུབ་རྒྱན་བརྡུངས་ཟིན་མཚམས་གླ་
རིན་གནང་ན་འགྲིག་ཅེས་བརྗོད།
ཀེ་མེ་ལུན་ན་རེ། འདི་ནི་ཕྲ་རྒྱན་བརྐོས་རིན་ཡིན། དེ་འཕྲོས་གླ་རིན་རྣམས་
རྗེས་སུ་འབུལ་ཆོག
དེ་ནས་ཀེ་མེ་ལུན་ཙེ་མན་རྟབ་རྟབ་པོར་འགྲུལ་ཁང་དུ་ལོག ཨར་པི་ཏུ་དང་
དེར་ཡོད་བཟོ་བོ་རྣམས་ནི་ཀེ་མེ་ལུན་གྱི་བློ་གཤོགས་དང་འཇུངས་པ་མེད་པའི་
གཤིས་བཟང་ལ་ཡིད་སྨོན་ཆེན་པོ་སྐྱེས།
ཨར་པི་ཏུ་ནི་སྤྲོ་བ་ཆེན་པོའི་ངང་ཕ་ལམ་གྱི་ཕྲ་ལྡན་གསེར་གྱི་མཛུབ་རྒྱུས་ཁུར་
ནས་ཁྱིམ་དུ་ལོག་སྟེ་ཆུང་མར་སྨྲས་པར། བློ་གཤོགས་ཆེ་བའི་ན་གཞོན་གཤིས་བཟང་
., 544

ཀེ་མེ་ལུན་ཙེ་མན་གྱི་གཏམ་རྒྱུད།
དེ་འདྲ་བ་ཁོ་བོས་མཐོང་མ་མྱོང༌། ཁྱོད་ལ་ཡང་དངོས་གྲུབ་ཆེན་པོ་བྱུང་སོང་། ཅི་
ཕྱིར་ཞེ་ན། ན་གཞོན་དེས་ཕ་ལམ་གྱི་ཕྲ་ལྡན་གསེར་གྱི་མཛུབ་རྒྱུས་དེ་བླངས་ནས་
བདག་ལ་འདི་ཁྱོད་ཀྱི་བྲན་མོ་ཞིག་ལ་གཡོགས་ཤིག་བརྗོད་ནས་མཛུབ་རྒྱུས་བདག་
ལ་བྱིན། ཞེས་སྔ་ཕྱིའི་གནས་ཚུལ་རྣམས་ཞིབ་པར་གླེང་བའི་མུར་ཁོས་ན་གཞོན་དེ་
ཚོང་པའི་བུ་ཕྲུག་ཡིན་བཟོ་མ་མཆིས། ཁོ་ནི་སྡེ་དཔོན་མི་དྲག་རིགས་ཀྱི་སྲས་སྲོས་
འདྲ་ཞེས་ཀེ་མེ་ལུན་ལ་བསྔགས་བརྗོད་ལན་བསྟུད་བྱས་པར་བརྟེན་ཆུང་མའི་ཡིད་
ལ་ངོ་མི་ཤེས་པའི་ན་གཞོན་དེ་ལ་བརྩེ་བ་དང་ཆགས་སེམས་ཇེ་ཆེར་སོང་། གཞོན་ནུ་
མ་དེས་མཛུབ་རྒྱུས་རང་གི་སོར་མོར་གྱོན་ནས་ཡིད་མགུ་བའི་འཛུམ་མདངས་ཕྱུངས།
ཁོ་ནི་བློ་རིག་རྩེ་གཅིག་ཏུ་བསྒྲིམས་ཏེ་ཀེ་མེ་ལུན་ཙེ་མན་གྱི་ཕ་ལམ་གྱི་མཛུབ་རྒྱུས་
གཉིས་པ་དེ་དང་པོ་ལས་ཅུང་ཆེ་ཙམ་ཞིག་བཟོས།
མཛུབ་རྒྱུས་བཟོས་ཟིན་པ་དང་ཁོའི་ཆུང་མས་རང་གི་སོར་མོར་གྱོན་རྗེས་ཡིད་
རབ་ཏུ་མགུ་བར་གྱུར་ནས་སྨྲས་པར། ཁྱོད་ལྟོས་དང༌། མཛུབ་རྒྱུས་འདི་གཉིས་ཁོ་
མོའི་ལག་ཏུ་འདི་འདྲའི་མཛེས་པ་ཨང༌། འདི་གཉིས་པོ་བདག་ལ་བྱུང་ན་ཅི་མ་རུང་
ཞེས་བརྗོད།
ཚོང་པ་ན་རེ། ཁྱོད་བྲེལ་བར་མི་བྱེད། ངེས་མེད་མཛུབ་རྒྱུས་གཉིས་པ་འདི་
ཡང་བདག་གིས་ཁྱོད་ལ་ཉོ་སྲིད་པ་ཡིན།
ཕྱི་ཉིན་ཀེ་མེ་ལུན་ཙེ་མན་སྐྱེ་གཡོག་རྒན་མོའི་ཁྱིམ་དུ་སོང་ནས་མོ་ལ་གསེར་
ཊམ་བརྒྱ་ཕྲག་གཉིས་བྱིན། སྐྱེ་གཡོག་རྒན་མོས་ཁོ་ལ་ཁྱོད་ཕྲལ་དུ་ཨར་པི་ཏུ་འཚོལ་
བར་སོང༌། ཁོས་ཁྱོད་ལ་མཛུབ་རྒྱུས་སྤྲད་རྗེས་ཁྱོད་ཀྱིས་རང་གི་མཛུབ་མོར་གྱོན་
ཙམ་བྱས་རྗེས་མར་ཕུད་དེ་ཁོ་ལ་བཟོ་བོ་ཆེ་མོ། ད་ཐེངས་ཀྱི་མཛུབ་རྒྱུས་ནི་ཆེ་དྲགས་
འདུག ཁྱོད་འདྲའི་སྙན་གྲགས་ཆེ་བའི་བཟོ་བོས་མཛུབ་རྒྱུས་བཟོ་སྐབས་བདག་གི་
545

༄༅།།མཚན་ཞག་སྟོང་གི་གཏམ་རྒྱུད།
མཛུབ་མོར་ཚད་བསྐོར་ནས་བཟོས་ཚེ་སྐྱོན་ཡོང་བ་མ་ཡིན། ཞེས་བརྗོད་མཚམས་
ཁྱོད་ཀྱིས་གསེར་ཊམ་སྟོང་གཅིག་རི་བའི་ཕ་ལམ་རྡོག་གཅིག་ཁོ་ལ་སྤྲད་དེ་ཁྱོད་ཀྱིས་
བདག་ལ་ཕྲ་རྒྱན་འདི་བཏབ་པའི་མཛུབ་རྒྱུས་གཅིག་རྡུངས་དགོས། མཛུབ་རྒྱུས་
གཞན་དེ་ཁྱོད་ཀྱི་བྲན་མོར་གཡོགས་ཤིག ཅེས་བརྗོད་པ་དང་ཆབས་གཅིག་ཏུ་ཁོ་
ལ་གསེར་ཊམ་བཅུ་ཕྲག་བཞི་དང་དེར་ཡོད་བཟོ་བོ་རྣམས་ལ་མི་རེཪ་གསེར་ཊམ་
གསུམ་རེ་བྱིན་ཏེ་འདི་ནི་ཕྲ་རྒྱན་བརྐོས་གླ་ཡིན། དེ་བྱིངས་གླ་རིན་རྣམས་རྗེས་སུ་
འབུལ་ཆོག་ཅེས་བརྗོད་ཅིག དེ་ནས་ཁོས་གང་ཤོད་མིན་ལེགས་པར་ལྟོས། ཁྱོད་ཀྱི་
ཁུ་བོ་དེ་འཚོ་ཐབས་དཀའ་བས་ཕྱི་ཉིན་ཁྱོད་ཀྱིས་ཁོ་ལ་སྟེར་རྒྱུའི་གསེར་ཊམ་བརྒྱ་
ཕྲག་གསུམ་ཁུར་ཤོག་ཅེས་བརྗོད།
ཀེ་མེ་ལུན་གྱིས་ཁྱེད་ཀྱི་བཀའ་བཞིན་ཞུའོ། ། ཞེས་ཡོངས་སུ་ཁས་ལེན་བྱས་རྗེས་
རྟབ་རྟབ་པོར་ཕ་ལམ་ཚོང་ཁྲོམ་དུ་བསྐྱོད།
ཨར་པི་ཏུས་སྤྲོ་བ་ཆེན་པོས་ཁོ་ལ་སྣེ་ལེན་བྱས་རྗེས་ཕ་ལམ་གྱི་ཕྲ་རྒྱན་བཏབ་
པའི་མཛུབ་རྒྱུས་དེ་ཁོ་ལ་སྤྲད། ཁོས་མཛུབ་རྒྱུས་བླངས་ཏེ་རང་གི་སོར་མོར་གྱོན་
ཙམ་བྱས་རྗེས་མྱུར་དུ་ཕུད་ནས་སྨྲས་པར། བདག་གིས་ཁྱོད་ལྟ་བུའི་ཕ་ལམ་གྱི་ཕྲ་
རྒྱན་རྒྱག་མཁན་གྲགས་པ་ཆེ་བའི་བཟོ་བོ་ཆེན་པོའི་ཚོང་ལ་བསམས་ནས་མཛུབ་རྒྱུས་
བཟོ་བར་ཡོང་སྐབས་ཁྱོད་ཀྱིས་བདག་གི་མཛུབ་མོར་ཚད་ནས་བཟོས་ན་ཆེ་ཆུང་རན་
པ་ཡོང༌། མཛུབ་རྒྱུས་འདི་བདག་གྱོན་མི་ལོ་བས་ཁྱོད་ཀྱི་བྲན་མོ་ཞིག་ལ་གཡོགས་
ཞེས་བརྗོད་མུར་ཡང་ཁོས་གསེར་ཊམ་སྟོང་གཅིག་རི་བའི་ཕ་ལམ་ཞིག་ཁོ་ལ་སྤྲད་
དེ་ཁྱོད་ཀྱིས་ཕྲ་འདི་བཏབ་ནས་བདག་གི་མཛུབ་མོར་རན་པའི་མཛུབ་རྒྱུས་གསར་
པ་ཞིག་བཟོ་དགོས་བརྗོད།
ཨར་པི་ཏུས་གུས་པ་ཆེན་པོས་ཁྱེད་ཀྱི་གསུངས་པ་བདེན་ཞེས་བརྗོད་ནས་ཁོའི་
546

ཀེ་མེ་ལུན་ཙེ་མན་གྱི་གཏམ་རྒྱུད།
མཛུབ་མོར་ཚད་བསྐོར། ཀེ་མེ་ལུན་གྱིས་ཁོ་ལ་གསེར་ཊམ་བཅུ་ཕྲག་བཞི་བྱིན་ཏེ་འདི་
ནི་ཕྲ་རྒྱན་བརྐོས་གླ་ཡིན། དེ་འཕྲོས་གླ་རིན་རྣམས་རྗེས་སུ་འབུལ་ཆོག་ཅེས་བརྗོད།
ཨར་པི་ཏུས་ཨ་ཙི། འདི་འདྲ་མ་གསུངས། ཁྱེད་ཀྱིས་བདག་ལ་གླ་རིན་མང་པོ་
གནང་བྱུང་ཞེས་བརྗོད།
ཀེ་མེ་ལུན་ཙེ་མན་གྱིས་འདི་ལ་གླེང་རིན་ཅི་མེད་ཅེས་བརྗོད་པ་དང་སྦྲགས་
དགའ་མགུ་ཡིད་ཚིམ་ངང་ཁོང་རྣམས་དང་མཉམ་དུ་འཕྲོས་མོལ་བྱས་ཏེ་བསྡད།
སྐབས་དེར་ཁོའི་མདུན་ནས་འགྲོ་མཁན་སྤྲང་པོ་བྱུང་ཚད་ལ་འཇུངས་པ་མེད་པའི་
སྒོ་ནས་གསེར་ཊམ་རེ་བྱིན་ཏེ་རང་ཉིད་ཤང་པོ་དང་བློ་གཤོགས་ཆེན་པོ་ཡོད་
ཚུལ་བསྟན།
དེ་ནས་ཨར་པི་ཏུས་ཕ་ལམ་གྱི་མཛུབ་རྒྱུས་ཁུར་ནས་སྤྲོ་བ་ཆེན་པོའི་ངང་རང་
ཁྱིམ་དུ་ལོག་སྟེ་ཆུང་མར་སྨྲས་པར། ན་གཞོན་དེ་ནི་བློ་གཤོགས་ཆེ་ལ་ལང་ཚོ་མཛེས་
པ། སྨྲ་ལྕེ་བདེ་ལ་ཤོད་མཁས་པའི་སྐྱེ་བོ་ཕུལ་དུ་བྱུང་བ་འདི་འདྲ་ཁོ་བོས་མཐོང་ཐོས་
སུ་མ་གྱུར་ཞེས་རང་གི་ཆུང་མར་ཀེ་མེ་ལུན་ཙེ་མན་གྱི་སྤྱོད་བཟང་དང་། གཤིས་རྒྱུད།
མི་བབས་བཅས་ལ་བསྔགས་བརྗོད་ཀྱི་མེ་ཏོག་བསྟོར། ཁོའི་ཆུང་མས་གཏམ་དེ་ཐོས་
པ་ན་ཡིད་དབང་རབ་ཏུ་ཕྲོགས་ཏེ་སྨྲས་པར། ལེགས་ཉེས་བླང་དོར་མི་ཤེས་པའི་སྐྱེ་
བོ་ཁྱོད། ཁྱོད་ཀྱིས་ན་གཞོན་དེ་སྐྱེ་བོ་ཕུལ་དུ་བྱུང་བ་ཞིག་ཡིན་ཚུལ་བརྗོད་པ་མ་ཟད།
ད་དུང་ཁྱོད་ལ་རིན་ཐང་ཆེ་བའི་ཕ་ལམ་གྱི་མཛུབ་རྒྱུས་གཉིས་བྱིན་པར་བརྟེན། ཁྱོད་
ཀྱིས་ན་གཞོན་དེ་ལ་ངོ་བསྟོད་གང་ཆེའི་ཐོག་གསོལ་སྟོན་ལ་གདན་དྲངས་ཏེ་ཁྱོད་
གཉིས་དབར་གྱི་འབྲེལ་ལམ་ཟབ་ཏུ་གཏོང་དགོས་པ་ཁྱོད་ཀྱིས་མི་ཤེས་སམ། ཁྱོད་
གཉིས་འབྲེལ་ལམ་བཟང་པོ་ཚུགས་ན་ཁོ་པ་ཡང་ཡིད་ལ་སྤྲོ་བ་འཕེལ་ནས་རྟག་ཏུ་
ང་ཅག་གི་ཁྱིམ་དུ་ཡོང་སྟེ་ཁྱོད་ལ་སྔར་ལས་ལྷག་པའི་ཕན་འདོགས་པ་ཡིན། གལ་ཏེ་
547

༄༅།།མཚན་ཞག་སྟོང་གི་གཏམ་རྒྱུད།
ཁྱོད་ཀྱིས་ཁོ་སྟོན་མོར་མ་བོས་ན་ཁོ་མོས་གསོལ་སྟོན་བཤམས་ཏེ་ན་གཞོན་དེ་མགྲོན་
དུ་འབོད་རྒྱུ་ཡིན།
ཚོང་པ་ན་རེ། ཁྱོད་ཀྱིས་བདག་ནི་བློ་རྒྱ་ཆུང་བའི་སྐྱེ་བོ་འཇུངས་པ་ཅན་ཞིག་
རེད་སྙམ་པ་ཡིན་ནམ།
ཆུང་མ་ན་རེ། ཁྱོད་ནི་བློ་རྒྱ་ཆུང་བའི་སྐྱེ་བོ་འཇུངས་པ་ཅན་ཞིག་མ་ཡིན། འོན་
ཀྱང་ཁྱོད་ནི་ལེགས་ཉེས་བླང་དོར་མི་ཤེས་པའི་སྐྱེ་བོ་ཞིག་ཏུ་མཆིས། ཁྱོད་ཀྱིས་ཕྱི་
ཉིན་དགོང་མོ་ན་གཞོན་དེ་བདག་ཚོའི་ཁྱིམ་དུ་མགྲོན་དུ་འབོད་ཤོག མགྲོན་གཞན་
འབོད་མི་དགོས། ཁོ་ཡོང་བར་མི་བྱེད་ན་ཁྱོད་ཀྱིས་རང་གི་ཆུང་མ་འདོར་རྒྱུའི་མནའ་
སྐྱེལ་དམ་བཅའ་བཞག་སྟེ་ཁོ་ཅི་ནས་ཀྱང་མགྲོན་དུ་འབོད་ཐུབ་པ་བྱེད་དགོས་
ཞེས་བརྗོད།
ཚོང་པས་ཁྱོད་ཀྱིས་བཤད་པ་བཞིན་དུ་སྒྲུབ་བོ་ཞེས་ཆུང་མའི་ངག་བཀོད་དང་
དུ་བླངས་རྗེས་བློ་རྩེ་གཅིག་བསྒྲིམས་ཀྱིས་མཛུབ་རྒྱུས་བརྡུངས།
ཉིན་གསུམ་པར་ཀེ་མེ་ལུན་ཙེ་མན་གྱིས་གསེར་ཊམ་བརྒྱ་ཕྲག་གསུམ་ཁུར་ཏེ་སྐྱེ་
གཡོག་རྒན་མོའི་ཁྱིམ་དུ་སོང་ནས་གསེར་ཊམ་རྣམས་སྐྲ་བཞར་བར་བྱིན། སྐྱེ་གཡོག་
རྒན་མོས་དངུལ་རྣམས་བླངས་ཏེ་སྨྲས་པར། དེ་རིང་ཚོང་པས་ཁྱོད་ཁོ་པའི་ཁྱིམ་ལ་
མགྲོན་དུ་འབོད་སྲིད། གལ་ཏེ་ཁོ་པས་ཁྱོད་གསོལ་སྟོན་ལ་བོས་ཚེ། ཁྱོད་ཀྱིས་དོ་
ནུབ་ཁོའི་ཁྱིམ་དུ་ཞག་སྡོད་ཀྱིས་དེ་ནུབ་གནས་ཚུལ་ཅི་བྱུང་བ་ཕྱི་ཉིན་བདག་ལ་ཤོད་
པར་ཤོག ཞར་ལ་ཁྱོད་ཀྱི་ཁུ་བོར་སྦྱིན་རྒྱུའི་གསེར་ཊམ་བརྒྱ་ཕྲག་བཞི་ཁུར་ཤོག་ཅེས་
བརྗོད།
ཀེ་མེ་ལུན་ཙེ་མན་གྱིས་ཁྱེད་ཀྱི་བཀའ་བཞིན་ཞུའོ་ཞེས་བརྗོད། ཁོ་ལ་ཕ་ལམ་
མང་པོ་ཡོད་པས་ལག་སྣེ་རྫོགས་མཚམས་སུ་ཕ་ལམ་བཙོངས་ནས་འགྲོ་གྲོན་གཏོང་
548

ཀེ་མེ་ལུན་ཙེ་མན་གྱི་གཏམ་རྒྱུད།
བ་ཡིན། ཁོས་སྐྱེ་གཡོག་རྒན་མོའི་ངག་བཀོད་ལྟར་ཕ་ལམ་ཚོང་ཁང་དུ་བསྐྱོད། ཨར་
པི་ཏུས་སྟན་ལས་ལངས་ཏེ་གུས་བརྩེའི་བསུ་བ་དང་བཅས་འཚམས་འདྲི་དང་འཐམ་
འཁྱུད་ཀྱིས་གདན་ལ་བཀོད་རྗེས་ཕ་ལམ་གྱི་ཕྲ་རྒྱན་བཏབ་པའི་མཛུབ་རྒྱུས་དེ་ཁོ་ལ་
སྤྲད། ཁོས་མཛུབ་རྒྱུས་བླངས་ཏེ་རང་གི་མཛུབ་མོར་གྱོན་ནས་ཚད་པའི་ཚེ་ལག་ཏུ་
རན་ཞིང་མིག་ལ་མཛེས་པ་ཞིག་བྱུང་ཡོད་པས ཁོས་བཟོ་བོ་ཆེ་མོ། མཛུབ་རྒྱུས་
ཆེ་ཆུང་འཚམ་ལ་བཟོ་བཀོད་ཀྱང་ཐོན་པོ་བྱུང་འདུག འོན་ཀྱང་ཁོ་བོ་ཕ་ལམ་གྱི་
ཕྲ་འདིར་ཡིད་མགུ་བ་ཞིག་མ་བྱུང་བས་མཛུབ་རྒྱུས་འདི་ཁྱོད་ལ་སྦྱིན་རྒྱུ་ཡིན་པས་
ཁྱོད་ཀྱི་བྲན་མོར་གཡོགས། ཞེས་བརྗོད་མཚམས་ཚོང་པར་གླ་རྔན་གསེར་ཊམ་བརྒྱ་
ཕྲག་གཅིག་བྱིན་ཏེ་འདི་ནི་མཛུབ་རྒྱུས་བརྡུངས་གླ་ཡིན། ཁྱེད་ལ་དཀའ་ཁག་ཆེན་པོ་
བཟོས་སོང་བས་དགོངས་འགལ་མེད་པ་ཞུ་ཞེས་བརྗོད།
ཚོང་པ་ན་རེ། བབདག་གི་ཚོང་ཤག་མཁྱེན། ཁོ་བོར་དཀའ་རྙོག་ཕྲན་བུ་བྱུང་
ཡང་ཁྱེད་ཀྱིས་གླ་རིན་ཟླ་མི་ཐུང་བ་གནང་བྱུང་བར་བརྟེན། བདག་ནི་ཁྱེད་ལ་ཡིད་
ནས་བརྩེ་ཞིང་འབྲལ་མི་ཕོད་ན་ཨཱ་ལཱ་ཚད་བཙུགས། དོ་ནུབ་ཁྱེད་བདག་གི་ཁྱིམ་དུ་
གསོལ་ཚིགས་ལ་ཕེབས་པར་ཞུ།
ཀེ་མེ་ལུན་ཙེ་མན་ན་རེ། ལོས་འགྲིག འོན་ཀྱང་སྔོན་ལ་ཁོ་བོ་འགྲུལ་ཁང་དུ་
བྲན་འཁོར་རྣམས་ལ་དེ་དོན་མོལ་བར་མ་སོང་ན་ཁོང་རྣམས་ཀྱིས་སྒུག་སྡོད་པ་རེད།
ཚོང་པ་ན་རེ། ཁྱེད་འགྲུལ་ཁང་གང་དུ་བཞུགས་པ་ཡིན།
ཀེ་མེ་ལུན་ཙེ་མན་གྱིས་རང་ཉིད་གནས་སྡོད་བྱེད་པའི་འགྲུལ་ཁང་དེ་ཁོ་
ལ་བཤད།
ཚོང་པ་ན་རེ། དེ་ལྟར་ན་སྐབས་ཐོག་ཏུ་བདག་གིས་འགྲུལ་ཁང་དུ་ཁྱེད་བསུ་
བར་ཡོང་།
549

༄༅།།མཚན་ཞག་སྟོང་གི་གཏམ་རྒྱུད།
ཀེ་མེ་ལུན་ཙེ་མན་གྱིས་དེ་རང་འགྲིག་ཅེས་བརྗོད་ནས་འགྲུལ་ཁང་དུ་ལོག
ཨར་པི་ཏུ་ནི་རང་ཉིད་གཅིག་པུ་སྔོན་དུ་ལོག་ན་ཆུང་མ་སྤྲོ་ལངས་བར་དོགས་
ནས་ཉི་མ་དགོང་ལ་མ་འཁྱོག་བར་ཚོང་ཁང་དུ་སྒུག་སྡོད་ཀྱིས་དེ་ནས་འགྲུལ་ཁང་དུ་
ཀེ་མེ་ལུན་ཙེ་མན་བསུ་བར་བསྐྱོད། ཁོས་ཀེ་མེ་ལུན་ཙེ་མན་བསུས་ནས་ཁྱིམ་དུ་ལོག་
སྟེ་བརྗིད་ཆགས་ཡིད་དུ་འོང་བའི་རབ་གསལ་དུ་གདན་ཞུས་ཀྱིས་མཉམ་དུ་གླེང་མོལ་
བྱས་ནས་བསྡད། ཁོའི་ཆུང་མ་ནི་ཀེ་མེ་ལུན་ཙེ་མན་མཐོང་མ་ཐག་ཡིད་ཀྱི་བརྟན་པ་
རབ་ཏུ་ཕྲོགས་ཤིང་བརྩེ་དུང་གི་མེ་ལྕེ་འབར་ནས་རྟ་ཁ་སྲབ་ཀྱིས་མི་འཆུན་པ་ལྟ་བུར་
གྱུར།
ཨར་པི་ཏུས་ཀེ་མེ་ལུན་ཙེ་མན་ལ་མགྲོན་སྐྱོང་གི་འཕྲོས་མོལ་དང་། དེ་ནས་
ཁོང་གཉིས་དགོང་མོའི་གསོལ་ཚིགས་ལེགས་པར་ཟིན་མཚམས་མྱོས་བྱེད་ཀྱི་བཏུང་
བ་ལ་སྤྱད་པ་དང་ཀོག་ཧྥེའི་གསོལ་ཇ་བཀྱག ཚོར་མེད་ངང་མཚན་མོའི་ཕྱག་འཚལ་
གྱི་དུས་ལ་སླེབས་པས་ཁོང་གཉིས་མཉམ་དུ་ཕྱག་འཚལ་བརྒྱབ་རྗེས་འབངས་མོ་ཞིག་
གིས་ཤིང་འབྲས་ཀྱི་ཁུ་བ་དཀར་ཡོལ་གཉིས་བསྐྱལ་བ་བཏུངས་མཚམས་མགྲོན་སྦྱིན་
གཉིས་ཀ་རང་སར་གཉིད་དུ་ཡུར། ཐོ་རེངས་ཀྱི་མཚམས་སུ་རྗེ་མོས་འབངས་མོ་དེ་
ལ་སྣ་ཐ་འདྲ་བའི་དངོས་པོ་ཞིག་སྤྲད་དེ་ཁོང་གཉིས་པོའི་སྣ་སྒོར་སྣོམ་དུ་བཅུག་པ་ན་
ཁོང་གཉིས་པོ་ཧབ་སྦྲིད་ལན་འགའ་བརྒྱབ་རྗེས་གཉིད་ལས་བསད་མཚམས་འབངས་
མོ་དེས་སྐུ་ངོ་མཁྱེན། ཞོགས་པའི་ཕྱག་འཚལ་གྱི་དུས་ལ་སླེབས་པས་སྐུ་བཞེངས་
གནང་ནས་ཕྱག་འཚལ་ལ་ཕེབས་ཞེས་བརྗོད་པ་དང་དེ་མར་དུང་བན་དང་ཁྲུས་བུམ་
ཁུར་ནས་ཁོང་གཉིས་པོ་ཁྲུས་རྒྱག་ཏུ་བཅུག
ཀེ་མེ་ལུན་ཙེ་མན་གྱིས་བཟོ་བོ་ཆེ་མོ། ངེད་གཉིས་གཉིད་ལ་ཤོར་འདུག་གོ ད་
ནི་ལངས་རན་འདུག་ཅེས་བརྗོད།
550

ཀེ་མེ་ལུན་ཙེ་མན་གྱི་གཏམ་རྒྱུད།
ཨར་པི་ཏུས་གྲོགས་པོ། རབ་གསལ་འདིའི་ནང་ཉལ་ཚེ་གཉིད་ཐེངས་གཅིག་ལ་
སོང་ནས་གཉིད་བསད་དཀའ་བ་ཡིན། བདག་འདིར་ཉལ་རིམ་བཞིན་རྟག་ཏུ་འདི་
འདྲ་རང་ཡོང་བ་ཡིན་ཞེས་བརྗོད།
ཀེ་མེ་ལུན་ཙེ་མན་གྱིས་ཁྱོད་ཀྱིས་བཤད་པ་བདེན།
ཨར་པི་ཏུའི་ཆུང་མས་ཀེ་མེ་ལུན་ཙེ་མན་ལ་རང་གི་ཟླ་བོར་
མགོ་སྐོར་གཏོང་སྟངས་སློབ་པ།
འཁོར་གཡོག་གིས་གསོལ་ཚིགས་བཏེགས་ནས་མགྲོན་སྦྱིན་གཉིས་ཞོགས་ཟས་
བཟས་རྗེས་ཨར་པི་ཏུ་དྲི་ཆུ་གཏོང་བར་བསྐྱོད་པ་ན། ཁོའི་ཆུང་མ་རབ་གསལ་ནང་
ཞུགས་ཏེ་འཛེམ་ཟོན་མེད་པར་ཀེ་མེ་ལུན་ཙེ་མན་ལ་སྨྲས་པར། ཁྱེད་འདིར་ཉིན་
གཅིག་བསྡད་པས་བདག་གི་འདོད་པ་ཅི་ལ་ཚིམ། ཁྱེད་ལོ་དང་ཟླ་བ་སྦྲེལ་ནས་
བསྡད་ནའང་བདག་གི་འདོད་པ་མི་ཚིམ། ཁོ་མོའི་འདུན་པར་ཁྱོད་དང་ཚེ་གང་གི་
གཏན་གྲོགས་བྱས་ན་བསམས། འོན་ཀྱང་བྱ་བ་འདི་འགྲུབ་སླ་བ་མ་ཡིན་ན། ཁྱེད་རེ་
ཞིག་ངང་སྒུག་མཛོད། ཁོ་མོས་ལྷ་འདྲེ་མི་གསུམ་གྱིས་མི་ཚོར་བའི་ཐབས་ཤིག་འདོན།
ཁོ་ལ་མགོ་སྐོར་ལན་གཅིག་བཏང་ནས་དོགས་སློང་། ཁོ་སྤྲོ་ལངས་ཏེ་ཁོ་མོ་དོར་ན་
ངེད་གཉིས་མཛའ་གཅུགས་ཀྱི་ཁྱིམ་ཐབ་ཏུ་བསྒྲིགས་ནས་ཐག་རིང་རྒྱང་ཕྱོགས་སུ་
འཕུར་འགྲོ། བདག་གིས་ཁོ་པའི་རྒྱུ་ནོར་རྣམས་བརྐུས་ཏེ་ཁོ་པ་མི་རྒྱུ་གཉིས་མེད་དུ་
གཏོང་། སྐབས་དེར་ཁྱེད་ཀྱིས་ཐམས་ཅད་བདག་གི་ངག་བཀོད་ལ་ཉན་དགོས་པ་
ཡིན་ཞེས་བརྗོད།
551

༄༅།།མཚན་ཞག་སྟོང་གི་གཏམ་རྒྱུད།
ཀེ་མེ་ལུན་ཙེ་མན་གྱིས་ཁྱེད་ཀྱི་བཀའ་བཞིན་ཞུ། ཞེས་བརྗོད་དེ་མོའི་གཡོ་ཇུས་
དང་བས་བླངས།
མོས་ད་ཁྱོད་ལོག་སོང་། བདག་གི་བཟའ་ཟླས་འགྲུལ་ཁང་དུ་ཁྱེད་འཚོལ་བར་
སླེབས་ཚེ་ཁྱེད་ཀྱིས་ཁོ་ལ་འགྲོ་བ་མི་ཞེས་པ་དེར་ཨ་གསར་ཆེ་བས། འདྲིས་རྒྱུན་རིང་
ན་གཏོང་ཕོད་ཅན་དང་སེར་སྣ་ཅན་ཅི་ཡིན་ཡང་ཞེ་སུན་པ་ཡིན་ན། བདག་ཁྱེད་ཀྱི་
ཁྱིམ་དུ་འགྲོ་རྟག་ན་ཁྱེད་ཀྱང་རྟག་ཏུ་ཁོ་བོ་མཉམ་དུ་རབ་གསལ་ནང་ཉལ་དགོས་
པར་བརྟེན། ཁྱེད་ཞེ་མི་སུན་ནའང་ཁྱེད་ཀྱི་ཆུང་མ་སྤྲོ་ལངས་སྲིད། གལ་ཏེ་ཁྱེད་ཁོ་
བོ་དང་ཉེ་བདེན་ན། ཁྱེད་ཀྱི་ཁྱིམ་འགྲམ་དུ་བདག་ལ་གནས་ཁང་ཞིག་འཚོལ། དེ་
ལྟར་འགྲུབ་ན་ང་ཅག་གཉིས་ཁྱིམ་མཚེས་སུ་གྱུར་བས་ཁྱེད་བདག་གི་ཁྱིམ་དུ་ཡོང་སྟེ་
ངེད་གཉིས་མཚན་མོ་མ་ཉལ་བར་མོལ་ནས་སྡོད་ཆོག་པ་དང་། བདག་ཀྱང་སྐབས་
རེ་ཁྱེད་ཀྱི་ཁྱིམ་དུ་ཡོང་ནས་མཚན་མོ་ནམ་ཕྱེད་བར་མོལ་ན་ཡང་ལོག་སྟབས་བདེ་
བ་ཡིན་ཞེས་བརྗོད་དགོས། ་ནི་ཐབས་བཟང་ཤོས་ཡིན། ཁྱེད་ཀྱིས་དེ་ལྟར་བརྗོད་
ཚེ་ཁོ་ཡིས་བདག་ལ་དེ་དོན་གྲོས་བྱེད་སྲིད་པར་བརྟེན། སྐབས་དེར་བདག་གིས་ཁོ་
ལ་ཁྱིམ་མཚེས་འབུད་དགོས་པའི་ངག་བཀོད་བྱེད། ཅི་ཕྱིར་ཞེ་ན། ཁྱིམ་མཚེས་ནི་ང་
ཅག་གི་ཁང་བུ་གཡར་ཏེ་བསྡད་ཡོད་པས་དེ་ཕུད་ན་མི་འགྲིག་པ་མེད། ཁྱེད་འདིར་
སྤོས་ན་ང་ཅག་གཉིས་བྱེད་སྟབས་བདེ་པོ་ཡོང་། ད་ཁྱེད་སོང་ནས་ཁོ་མོའི་ངག་
བཀོད་ལྟར་གྱིས་ཤིག་ཅེས་བརྗོད།
ཀེ་མེ་ལུན་ཙེ་མན་གྱིས་ཁྱེད་ཀྱི་བཀའ་བཞིན་ཞུའོ་ཞེས་མོའི་ངག་བཀོད་ཡོངས་
སུ་དང་ལེན་བྱས།
ཨར་པི་ཏུ་དྲི་ཆུ་དོར་ནས་ཕྱིར་ལོག་རྗེས་ཀེ་མེ་ལུན་ཙེ་མན་གྱིས་ཁོ་དང་གྱེས་ཏེ་
སྐྱེ་གཡོག་རྒན་མོའི་ཁྱིམ་དུ་སོང་བ་དང་མོ་ལ་ཚོང་པའི་ཁྱིམ་ཚང་དུ་ཞག་སྡོད་བྱས་
552

ཀེ་མེ་ལུན་ཙེ་མན་གྱི་གཏམ་རྒྱུད།
པའི་གནས་ཚུལ་དང་ཁྱིམ་བདག་གཞོན་ནུ་མ་དེས་རང་ལ་ངག་བཀོད་ཇི་ལྟར་བྱས་
ཚུལ་རྣམས་གསལ་བར་བརྗོད་རྗེས་ད་ནི་བདག་གིས་འཛེམ་བག་མེད་པར་གཞོན་
ནུ་མ་དེ་དང་འབྲེལ་འདྲིས་བྱེད་ཐུབ་པའི་ཁྱོད་ལ་ཐབས་བཟང་པོ་ཅི་ཡོད་ཅེས་དྲིས།
སྐྱེ་གཡོག་རྒན་མོ་ན་རེ། ད་ནི་ཁོ་མོའི་ཐབས་ཀྱང་རྫོགས་པ་ཡིན།
ཀེ་མེ་ལུན་ཙེ་མན་གྱིས་སྐྱེ་གཡོག་རྒན་མོ་དང་གྱེས་རྗེས་འགྲུལ་ཁང་དུ་ལོག་ནས་
ཞག་གཅིག་བསྡད།
ཉིན་གཉིས་པའི་དགོང་མོ་ཨར་པི་ཏུ་འགྲུལ་ཁང་དུ་ཀེ་མེ་ལུན་ཙེ་མན་དགོང་
ཟས་ལ་འབོད་པར་བསྐྱོད། ཀེ་མེ་ལུན་ཙེ་མན་གྱིས་ཁོ་ལ་དགོངས་པ་མ་འཚོམས།
བདག་ཁྱོད་ཀྱི་ཁྱིམ་དུ་མི་འགྲོ་ཞེས་བརྗོད།
ཨར་པི་ཏུ་ན་རེ། ཅི་ཡིན་ནམ། བདག་ནི་ཁྱེད་ལ་བརྩེ་བས་ཁྱོད་དང་བྲལ་བར་
མི་འདོད་ན། ཨཱ་ལཱ་ཚད་བཙུགས། ཁྱེད་ང་དང་མཉམ་དུ་ཕེབས་ཤོག
ཀེ་མེ་ལུན་ན་རེ། ཁྱེད་ཁོ་བོ་དང་རྟག་གཏུག་གི་རྒྱུན་མི་ཆད་པར་མཛའ་འབྲེལ་
བཟང་པོའི་རྒྱུན་སྐྱོང་འདོད་ན། ཁྱེད་ཀྱི་ཁྱིམ་འགྲམ་དུ་བདག་ལ་སྡོད་ཁང་ཞིག་
འཚོལ་ཐུབ་ཚེ་ཁོ་བོ་དེ་གར་སྤོ་ཆོག་པ་ཡིན། དེ་ལྟར་བྱུང་ན་ཁྱེད་རྟག་ཏུ་བདག་གི་
ཁྱིམ་དུ་ཡོང་ནས་ངེད་གཉིས་གཏམ་གླེང་བྱས་ཏེ་སྡོད་ཆོག་པ་ཡིན་ལ། བདག་ཀྱང་
སྐབས་འགར་ཁྱེད་ཀྱི་ཁྱིམ་དུ་ཡོང་ནས་ངེད་གཉིས་མཚན་མོའི་ནམ་ཕྱེད་བར་གླེང་
མོལ་བྱས་རྗེས་ལོག་སོང་ནའང་སྟབས་བདེ་བ་ཡིན།
ཨར་པི་ཏུ་ན་རེ། བདག་གི་ཁྱིམ་གྱི་སྐྱ་འབྲེལ་དུ་ང་རང་གི་ཁང་ཁུངས་ཤིག་
ཡོད་པས་ཁྱེད་དོ་ནུབ་ཁོ་བོ་མཉམ་དུ་སོང་ནས་ནུབ་གཅིག་སྡོད། ཕྱི་ཉིན་ཁང་བུ་
དེ་བཏོན་ནས་ཁྱེད་དེ་གར་སྤོ་ཆོག་པ་ཡིན། ཞེས་བརྗོད་མུར་ཀེ་མེ་ལུན་ཙེ་མན་
རང་ཁྱིམ་དུ་མཉམ་ཁྲིད་ཀྱིས་མཉམ་དུ་དགོང་ཟས་ཟ་བ་དང་མཉམ་དུ་ཕྱག་འཚལ་
553

༄༅།།མཚན་ཞག་སྟོང་གི་གཏམ་རྒྱུད།
བརྒྱབ། ཁོའི་ཆུང་མས་འབངས་མོ་ཞིག་ཁོང་གཉིས་པོར་ཨ་རག་པི་ཙི་གཉིས་སྐྱེལ་
བར་བཏང་། ཨར་པི་ཏུས་བཟི་སྨན་བཏབ་པའི་ཨ་རག་དེ་བཏུངས་པས་དེ་མར་
གཉིད་དུ་ཡུར། ཀེ་མེ་ལུན་ཙེ་མན་གྱིས་བཏུངས་པའི་ཨ་རག་ནང་བཟི་སྨན་མེད་
པར་བརྟེན་ཁོ་གཉིད་དུ་མ་ཤོར།། ཁྱིམ་བདག་གཞོན་ནུ་མ་དེས་རང་གི་ཟླ་བོ་གཉིད་
དུ་ཤོར་བའི་སྐབས་དང་བསྟུན་ནས་ཀེ་མེ་ལུན་ཙེ་མན་གྱི་སར་ཡོང་སྟེ་ཁོང་གཉིས་པོ་
ནམ་མ་གསལ་བར་དགའ་བའི་གཏམ་དང་བརྩེ་བའི་མཆིད་མོལ་གྱིས་དགའ་མགུར་
སྤྱད།
ཉིན་གཉིས་པའི་ཞོགས་པ་ཨར་པི་ཏུ་གཉིད་ལས་བསད་མ་ཐག་འཁོར་གཡོག་
ཅིག་རང་གི་ཁང་ཁུངས་སུ་སྡོད་མི་དེ་འབོད་པར་བཏང༌། ཁོས་སྐྱེ་བོ་དེ་ལ་ད་ཆ་
རང་ཉིད་ལ་ཁང་པ་དགོས་པ་ཆེ་ཚུལ་བརྗོད་ནས་དེ་ཕུད་དེ་ཀེ་མེ་ལུན་ཙེ་མན་སྤོ་
བར་བཅུག དེ་ཉིན་མཚན་མོ་ཁོས་ཀེ་མེ་ལུན་ཙེ་མན་མཉམ་དུ་མཚན་མོ་ནམ་ཕྱེད་
བར་འཕྲོས་མོལ་བྱས་ནས་རང་ཁྱིམ་དུ་ལོག
ཀེ་མེ་ལུན་ཙེ་མན་དེ་གར་གནས་སྤོ་བྱས་རྗེས་ཁང་བདག་གཞོན་ནུ་མ་དེས་བཟོ་
བོ་ལག་མཁས་པ་ཞིག་བོས་པ་དེར་གླ་རྔན་གྱ་ནོམ་པ་བྱིན་ཐོག་དེ་ལ་རང་གི་གཟིམ་
ཆུང་ནས་ཀེ་མེ་ལུན་ཙེ་མན་གྱི་སྡོད་ཤག་ཏུ་འགྲོ་བའི་ས་སྦུབས་ཤིག་བརྐོ་བར་བཅུག་
ཐོག ནང་དུ་བགྲོད་བདེའི་པང་བཅལ་ཡང་བཏིང་པས་འགྲོ་སྐྱོད་ཤིན་ཏུ་སྟབས་བདེ་
བྱུང་བར་བརྟེན། སྣང་བསམ་དྲན་བསམ་མེད་པར་གཞོན་ནུ་མ་དེ་གློ་བུར་དུ་ལག་
ཏུ་དངུལ་རྐྱལ་གཉིས་ཁུར་ནས་ཀེ་མེ་ལུན་ཙེ་མན་གྱི་མདུན་དུ་ཐོན།
ཀེ་མེ་ལུན་ཙེ་མན་ཡ་མཚན་ཆེན་པོ་བྱུང་སྟེ་ཁྱོད་གང་ནས་ཡོང་བ་ཡིན་ནམ་
ཞེས་དྲིས།
གཞོན་ནུ་མས་ས་སྦུབས་དེ་ལ་མཛུབ་མོ་བཙུགས་ཏེ་ཀེ་མེ་ལུན་ཙེ་མན་ལ་
554

ཀེ་མེ་ལུན་ཙེ་མན་གྱི་གཏམ་རྒྱུད།
བསྟན་རྗེས་ཁྱེད་དངུལ་རྐྱལ་འདི་གཉིས་རྩིས་ལེན་གྱིས་ཞེས་བརྗོད། དེ་ནས་གཞོན་
ནུ་མ་སྟན་ལ་ཁོད་ནས་ཁོང་གཉིས་པོ་ནམ་མ་གསལ་བར་དགའ་མགུའི་རྩེ་དགར་
རོལ། དེ་ནས་གཞོན་ནུ་མས་ཡར་ལངས་ཏེ་ཁྱེད་ངང་ཙམ་བསྒུགས། ཁོ་མོས་ཟླ་བོ་
གཉིད་ལས་བསད་དེ་ཚོང་ཁང་དུ་བཏང་རྗེས་ཁྱེད་ཀྱི་འགྲམ་དུ་ཡོང་ངོ་ཞེས་བརྗོད།
རྗེ་མོ་གཞོན་ནུ་མ་དེ་རང་གི་ཁྱིམ་དུ་ལོག་རྗེས་ཟླ་བོ་གཉིད་ལས་བསླངས་ཤིང་། ཁྲུས་
ཆུ་བསྐྱལ་ཏེ་ངོ་གདོང་བཀྲུ་བར་བཅུག་པ་དང་ཕྱག་འཚལ་བརྒྱབ་ནས་ཁོ་ཕྱི་རོལ་ཏུ་
ཚོང་ལ་བཏང་རྗེས་མོས་དངུལ་རྐྱལ་བཞི་ཁུར་ཏེ་ས་སྦུབས་སུ་ཞུགས་ནས་ཀེ་མེ་ལུན་
ཙེ་མན་གྱི་སྡོད་གནས་སུ་ཡོང༌། མོས་དངུལ་རྐྱལ་དེ་རྣམས་ཀེ་མེ་ལུན་ཙེ་མན་ལ་
རྩིས་སྤྲོད་བྱས་རྗེས་ཁོང་གཉིས་པོ་དགའ་སྐྱིད་བརྩེ་དགའི་དཔལ་ལ་རོལ། དེ་ནས་
ཁོང་གཉིས་པོ་རེ་ཞིག་རང་རང་གི་གནས་སུ་བཞུད།
དགོང་མོ་སྲ་སྲོས་ཀྱི་མཚམས་སུ་ཀེ་མེ་ལུན་ཙེ་མན་ཁྱིམ་དུ་ལོག་པའི་ཚེ་ཁང་
པའི་ནང་གསེར་དངུལ་མུ་ཏིག་སོགས་རིན་ཆེན་ནོར་རྫས་བཀང་བའི་ཁུག་མ་བཅུ་
ཕྲག་གཅིག་དང་དེ་མིན་གྱི་རྒྱུ་དངོས་མང་པོ་བཞག་ཡོད་པ་རིག ཁོས་དེ་རྣམས་
བསྡུ་གསོག་རྒྱག་པའི་ཚེ་ན་གློ་བུར་དུ་ཨར་པི་ཏུ་འབོད་པར་སླེབས་ནས་ཁོང་གཉིས་
པོ་ཨར་པི་ཏུའི་ཁྱིམ་གྱི་རབ་གསལ་ནང་འཕྲོས་མོལ་བྱེད་པའི་ཚེ་འབངས་མོ་ཞིག་སྔར་
ལམ་ལྟར་ཆང་རག་སྐྱེལ་བར་ཡོང༌། ཨར་པི་ཏུ་ནི་ཆང་རག་པི་ཙི་གང་བཏུངས་བ་
དང་དེ་མར་བཟི་ནས་གཉིད་དུ་ཡུར། ཀེ་མེ་ལུན་གྱི་པི་ཙིའི་ནང་བཟི་སྨན་བཏབ་
མེད་པས་ཁོ་ནི་བཟི་བའི་གཡའ་མེད་པ་ཤེས་པ་གྲུང་སིང་ངེར་གནས། དེའི་ཚེ་རྗེ་མོ་
གཞོན་ནུ་མ་དེ་དགའ་ཞིང་འཛུམ་པའི་རྣམ་འགྱུར་དང་བཅས་ཏེ་དེ་གར་སླེབས་ནས་
ཀེ་མེ་ལུན་ཙེ་མན་དང་བརྩེ་དགའི་གླེང་མོལ་བྱེད་པ་དང་ཆབས་ཅིག་ཏུ་འབངས་མོ་
བོས་ནས་དངུལ་རྐྱལ་དང་ནོར་རྫས་རྣམས་ས་སྦུབས་ནས་ཀེ་མེ་ལུན་ཙེ་མན་གྱི་སྡོད་
555

༄༅།།མཚན་ཞག་སྟོང་གི་གཏམ་རྒྱུད།
གནས་སུ་སྐྱེལ་བར་བཏང་རྗེས་མོ་ནི་མུ་མཐུད་ཀེ་མེ་ལུན་ཙེ་མན་དང་མཉམ་དུ་བརྩེ་
དགར་རོལ། འབངས་མོ་དེ་ནི་མཚན་ཐོག་ཐག་ནོར་རྫས་འདྲེན་སྐྱེལ་བྱས། ཕྱི་ཉིན་
ནམ་ལངས་ཀྱི་མཚམས་སུ་རྗེ་མོ་གཞོན་ནུ་མས་འབངས་མོ་དེ་སྐུ་ངོ་གཉིད་གསོད་
པར་བཏང་བ་དང༌། སྐུ་མགྲོན་ལ་གསོལ་ཇ་ཀོག་ཧྥེའི་བཀྱག་རྗེས་ཁོང་གཉིས་པོ་སོ་
སོར་གྱེས།
ཉིན་གསུམ་པར་རྗེ་མོ་གཞོན་ནུ་མ་དེས་རང་གི་ཟླ་བོས་གསེར་ཊམ་བརྒྱ་ཕྲག་ལྔ་
སྤྲད་དེ་ཉོས་ཤིང་། ཁོ་ངོ་མས་ཕྲ་རྒྱན་བཏབ་པ་བཟོ་བཀོད་ཤིན་ཏུ་བཟང་བ། སྐྱེ་བོ་
དུ་མས་ཉོ་བར་འདོད་ཀྱང་མི་ཚོང་བར་གཡང་སྒམ་དུ་བཅུག་ནས་ཉར་ཚགས་བྱེད་
པའི་གློ་གྲི་སྤུས་ལྡན་ཞིག་ཡོད་པ་དེ་ཀེ་མེ་ལུན་ཙེ་མན་ལ་བྱིན་ཏེ་སྨྲས་པར། ཁྱོད་
ཀྱིས་གློ་གྲི་འདི་སྐེད་པར་བཏགས་ནས་ཁོ་མོའི་ཟླ་བོའི་སར་སོང་ལ། གློ་གྲི་འདི་ཁོ་
ལ་བསྟན་ནས་གྲི་འདི་བདག་གིས་དེ་རིང་ཁྲོམ་ནས་ཉོས། ལེགས་ཉེས་ཇི་བྱུང་ཁྱོད་
ཀྱིས་ལྟོས་དང་ཞེས་བརྗོད། ཁོས་གློ་གྲི་འདི་རང་གི་ཡིན་པ་ཤེས་མོད། འོན་ཀྱང་
གྲི་འདི་རང་གི་ཡིན་ཟེར་མི་ཕོད།། གལ་ཏེ་ཁོ་པས་ཁྱོད་ལ་གློ་གྲི་འདི་གང་ནས་ཉོས་
སམ། རིན་གོང་ཇི་ཙམ་སྤྲད་དམ་ཞེས་དྲིས་ཚེ། ཁྱོད་ཀྱིས་དེ་རིང་རལ་གྲི་འགྲན་མི་
གཉིས་འཕྲད་བྱུང་བ་གཅིག་གིས་ཅིག་ཤོས་དེ་ལ་བདག་སྙིང་སྡུག་ཟུར་མོ་ཞིག་ཕྲད་
པར་སོང་། རྣམ་ཀུན་བདག་ཕྲད་རིམ་བཞིན་མོས་ཁོ་བོར་དངུལ་ཊམ་རེ་བྱིན། དེ་
ཉིན་མོ་ལ་ལག་དངུལ་མེད་པས་མོའི་ཟླ་བོའི་གློ་གྲི་འདི་བདག་ལ་བྱིན་ན། ཁོ་་བོས་གྲི་
འདི་འཚོང་བསམས་པ་ཡིན་ཞེས་བརྗོད། བདག་ནི་གློ་གྲི་འདིར་ཤིན་ཏུ་དགའ་བས་
ཁོ་ལ་གློ་གྲི་འདི་བདག་ལ་ཨེ་འཚོང་ཞེས་དྲིས་པ་ན་དེས་ཚོང་བ་ཡིན། ཞེས་བརྗོད་
བྱུང་བས་བདག་གིས་གསེར་ཊམ་བརྒྱ་ཕྲག་གསུམ་སྤྲད་དེ་ཉོས་པ་ཡིན། ཁྱེད་ཀྱིས་
བལྟས་ན་རིན་གོང་ཆེ་ཆུང་འགྲིག་གམ་ཞེས་བརྗོད་ནས་ཁོས་ཅི་ཟེར་ལྟོས། དེ་ནས་
556

ཀེ་མེ་ལུན་ཙེ་མན་གྱི་གཏམ་རྒྱུད།
ཁྱོད་ཡུད་ཙམ་ཁོ་དང་གླེང་མོལ་བྱས་རྗེས་ཁོ་མོ་ཕྲད་ལ་ཤོག བདག་གིས་ས་སྦུབས་
སྒོ་ཁར་ཁྱོད་བསྒུགས་ནས་སྡོད་ཅེས་ངག་བཀོད་བྱས།
ཀེ་མེ་ལུན་ཙེ་མན་གྱིས་ཁྱེད་ཀྱི་བཀའ་བཞིན་ཞུའོ། ། ཞེས་བརྗོད་རྗེས་གློ་གྲི་
སྐེད་པར་གཟེར་ནས་རྟབ་རྟབ་པོར་ཨར་པི་ཏུའི་ཚོང་ཁང་དུ་བསྐྱོད། ཨར་པི་ཏུས་
སྤྲོ་བ་ཆེན་པོས་སྣེ་ལེན་ཞུས་ཏེ་བཞུགས་གྲལ་དུ་བཀོད་པ་དང་དེ་མུར་ཁོའི་སྐེད་པར་
གཟེར་བའི་གློ་གྲི་དེ་རིག་པས་སེམས་ལ་ཡ་མཚན་ཆེན་པོ་བྱུང་བས་ཡིད་ལ་བདག་
གི་གློ་གྲི་དེ་ཚོང་པ་འདི་ལ་ཇི་ལྟར་རག་པ་ཡིན་ནམ་སྙམ། ཁོས་ཡུད་ཙམ་བསམ་བློ་
བཏང་མཐར་བློ་ངོར་གློ་གྲི་དེ་བདག་གི་གྲི་དེ་ཡིན་ནམ། ཡང་ན་བདག་གི་གློ་གྲི་དང་
འདྲ་བའི་གྲི་གཞན་ཞིག་ཡིན་ནམ་སྙམ།
དེའི་དུས་སུ་ཀེ་མེ་ལུན་ཙེ་མན་གྱིས་སྐེད་སྐབས་ནས་གློ་གྲི་བཏོན་པ་དང་ཨར་
པི་ཏུ་ལ་བཟོ་བོ་ཆེ་མོ། གློ་གྲི་འདི་ཇི་འདྲ་འདུག་གམ་ཞེས་དྲིས། ཨར་པི་ཏུས་གློ་གྲི་
བླངས་ནས་ལྟ་བའི་ཚེ་གྲི་འདི་རང་གི་གློ་གྲི་ཡིན་པ་གསལ་བར་རྟོགས་ནའང་རང་གི་
ཡིན་ཚུལ་བརྗོད་མི་ནུས་པར་ཡུད་ཙམ་ལུས། དེ་ནས་ཁོས་གློ་གྲི་འདི་ཁྱོད་ལ་གང་
ནས་བྱུང་ངམ་ཞེས་དྲིས།
ཀེ་མེ་ལུན་ཙེ་མན་གྱིས་རྗེ་མོ་གཞོན་ནུ་མའི་ངག་བཀོད་ཇི་བཞིན་ཁོ་ལ་ལན་
གཅིག་བརྗོད།
གཏམ་དེ་ཐོས་པ་དང་ཨར་པི་ཏུས་ཁྱོད་ལ་གོང་ཁེ་པོར་རག་པ་རེད། གློ་གྲི་
འདིར་གསེར་ཊམ་བརྒྱ་ཕྲག་ལྔ་རི་བ་ཡིན། དེའི་ཚེ་ཨར་པི་ཏུ་ནི་སེམས་འཚབ་ཀྱི་
མེ་ལྕེ་འབར་ནས་བཟོའི་ལས་ཀྱང་ལག་ཏུ་མི་འཇགས་པར་ཡིད་ལ་རྣམ་རྟོགས་ཀྱིས་
ཀུན་ནས་བཅིངས། སྐབས་དེར་ཀེ་མེ་ལུན་ཙེ་མན་གྱིས་ཁོ་ལ་གཏམ་ཚིག་བཅུ་ཕྲག་
ལྔ་ཙམ་བརྗོད་ཀྱང་ཁོ་ནི་སྨྲ་བ་དབ་དིབ་ཏུ་གྱུར་ནས་ཚུར་ལན་གཏམ་ཚིག་རེ་ཟུང་
557

༄༅།།མཚན་ཞག་སྟོང་གི་གཏམ་རྒྱུད།
ལས་བྱེད་མི་ཐུབ་པར་ལུས་པོ་ཡང་འདར་ནས་ཚུགས་མི་ཐུབ་པ་ལྟ་བུར་གྱུར།
ཚུལ་འདི་མཐོང་བས་ཀེ་མེ་ལུན་ཙེ་མན་གྱིས་ཁྱོད་ཐུགས་བྲེལ་ཡོད་པ་ཡིན་ནམ།
བདག་གིས་ཁྱོད་ལ་ཅ་ཟིང་མི་བཟོ་ཞེས་བརྗོད་ནས་རྟབ་རྟབ་པོར་རང་གི་སྡོད་
གནས་སུ་ལོག་པ་ན། ས་སྦུབས་ཀྱི་སྒོ་ཁར་རྗེ་མོ་གཞོན་ནུ་མ་བསྒུགས་ནས་ཡོད་པ་
དང་ཕྲད། མོས་ཁོ་ལ་ཁྱོད་ཀྱིས་ཁོ་མོའི་ངག་བཀོད་ལྟར་ལས་སམ་ཞེས་དྲིས།
ཀེ་མེ་ལུན་ཙེ་མན་ན་རེ། ཁྱོད་ཀྱི་ངག་བཀོད་ཇི་བཞིན་ལས་པ་ཡིན།
གཞོན་ནུ་མ་ན་རེ། ཁོས་ཁྱོད་ལ་ཅི་ཟེར།
ཀེ་མེ་ལུན་ཙེ་མན་ན་རེ། ཁོ་པས་གློ་གྲི་འདི་ཁྱོད་ལ་གོང་ཁེ་པོར་རག་པ་རེད།
གྲི་འདི་ལ་རིན་གོང་གསེར་ཊམ་བརྒྱ་ཕྲག་ལྔ་ཙམ་རི་བ་ཡིན་ཟེར། སྐབས་དེར་ཁོ་
ཤིན་ཏུ་འཚབ་པར་གྱུར་སོང་བས་བདག་ཁྱིམ་དུ་ལོག་ཡོང་བ་ཡིན། དེ་རྗེས་གནས་
ཚུལ་ཅི་བྱུང་མིན་བདག་གིས་མི་ཤེས།
གཞོན་ནུ་མ་ན་རེ། གློ་གྲི་ཁོ་མོར་སྤྲོད་ཤོག ཁོས་ཁྱོད་ལ་དོགས་པ་བྱེད་མི་སྲིད།
གཞོན་ནུ་མས་གློ་གྲི་བླངས་རྗེས་རང་ཁྱིམ་དུ་ལོག་སྟེ་གློ་གྲི་སྔར་རྒྱུན་བཞིན་སྒམ་
དུ་བཅུག་རྗེས་རང་ཉིད་ཚུལ་ལྡན་གྱི་སྒོ་ནས་ཁྱིམ་དུ་བསྡད།
ཨར་པི་ཏུ་ནི་ཡིད་ལ་རྣམ་རྟོག་གིས་བཅིངས་པས་བློ་ངོར་ཁོ་བོ་ཁྱིམ་དུ་ལོག་སྟེ་
བདག་གི་གློ་གྲི་དེ་བསྡད་ཡོད་མེད་ལྟ་བར་མ་བྱས་ན་ཁོ་བོ་གཏན་ནས་བློ་བདེ་བ་མ་
ཡིན་སྙམ། དེ་མར་ཁོ་པས་རྐང་པ་འཐེང་འཐེང་པོའི་ངང་ཁྱིམ་དུ་ལོག་རྗེས་ཁྲོ་འཚུབ་
འཚུབ་ཏུ་ཆུང་མའི་མདུན་དུ་སོང༌།
ཆུང་མས་སྣང་མེད་བག་ཡངས་ཀྱི་ཚུལ་གྱིས་བདག་གི་སྦྱིན་བདག་ཁྱོད་ཅི་བྱས་
སོང་ངམ་ཞེས་དྲིས།
ཨར་པི་ཏུ་ན་རེ། བདག་གི་གློ་གྲི་གང་དུ་ཡོད་དམ།
558

ཀེ་མེ་ལུན་ཙེ་མན་གྱི་གཏམ་རྒྱུད།
ཆུང་མ་ན་རེ། ཁྱོད་ཀྱི་གློ་གྲི་སྒམ་ནང་དུ་ཡོད་པ་མ་ཡིན་ནམ་ཞེས་བརྗོད་
བཞིན་རང་གི་བྲང་ཁ་རང་གིས་རྡུང་བཞིན་དུ་ཁྱོད་ཕྱི་རོལ་ཏུ་སྐྱེ་བོ་གཞན་དང་
འཁྲུག་པ་ཤོར་བས་གྲི་ལེན་དུ་ཡོང་ནས་མི་གསོད་རྩིས་བྱེད་པ་ཨེ་ཡིན།
ཨར་པི་ཏུ་ན་རེ། བདག་གི་གློ་གྲི་ཁུར་ཤོག
ཆུང་མ་ན་རེ། ཁྱོད་གློ་གྲི་ཁུར་ནས་མི་གསོད་པར་མི་འགྲོ་བའི་དམ་བཅའ་
བཞག་ན། ཁོ་མོས་གློ་གྲི་སྤྲོད།
ཨར་པི་ཏུས་མི་མི་གསོད་པའི་མནའ་བསྐྱལ་དམ་བཅའ་བཞག་རྗེས་རྗེ་མོ་
གཞོན་ནུ་མས་སྒམ་ནས་གློ་གྲི་བཏོན་དེ་ཁོ་ལ་སྤྲད། ཁོས་གློ་གྲི་དེར་ཞིབ་པར་བལྟས་
རྗེས་དབུགས་རིང་ཞིག་ཕྱུངས་ནས་འདི་དྲ་ཡ་མཚན་ཆེ་བ་ཨང་། ཞེས་བརྗོད་མུར་
རང་གི་ཆུང་མར་གློ་གྲི་འདི་སྔར་རྒྱུན་བཞིན་སྒམ་དུ་བླུགས་ནས་བདག་ཚགས་གྱིས་
ཞེས་བརྗོད།
ཆུང་མས་གནས་ཚུལ་ཅི་བྱུང་བ་བདག་ལ་ཤོད་ཅིག་ཅེས་བརྗོད།
ཨར་པི་ཏུ་ན་རེ། ང་ཅག་གི་ངོ་ཤེས་ཚོང་པ་དེས་ཀྱང་བདག་གི་གློ་གྲི་འདི་ཇི་ལྟ་
བ་ཞིག་བཏགས་འདུག ཅེས་བརྗོད་ནས་ཀེ་མེ་ལུན་ཙེ་མན་གྱིས་བརྗོད་པའི་གཏམ་
རྣམས་གླེང་མཐར་ཁོས་བདག་གི་གློ་གྲི་སྒམ་ནང་དུ་ཡོད་མུས་ལ་བརྟེན། ད་ནི་ཁོ་
བོའི་བློ་དོགས་ཡོངས་སུ་སེལ་སོང་ཞེས་བརྗོད།
ཆུང་མ་ན་རེ། དེ་ལྟར་ན་ཁྱོད་ཀྱིས་ཁོ་མོ་ནི་རལ་གྲི་འགྲན་མི་དེའི་སྙིང་སྡུག་
ཟུར་མོ་དེ་ཡིན་པར་སྙམ་ནས་ཁྱོད་ཀྱི་གློ་གྲི་དེ་བདག་གིས་ཁོ་ལ་བྱིན་པར་སྙམ་པ་
ཡིན་ནམ།
མར་པི་ཏུ་ན་རེ། ཐོག་མར་བདག་ནི་དེ་རང་བསམས་མོད། འོན་ཀྱང་ད་ཆ་གློ་
གྲི་མཐོང་བས་བློ་དོགས་རྣམས་ནམ་མཁའི་འཇའ་ལྟར་ཡལ།
559

༄༅།།མཚན་ཞག་སྟོང་གི་གཏམ་རྒྱུད།
ཆུང་མ་ན་རེ། ཁྱེད་ནི་རྒྱུ་འབྲས་མི་སེམས་པའི་སྐྱེ་བོ་ཞིག་རེད།
ཆུང་མའི་གཏམ་དེ་ཐོས་པ་དང་ཁོ་ནི་ཤིན་ཏུ་ནོངས་པར་གྱུར་ནས་ཅོམ་སྐྱུང་
འདར་བའི་སྐད་ཀྱིས་ཆུང་མར་དགོངས་དྭངས་ཞུས་ཏེ་མོ་རླུང་ག་འཇགས་མཚམས་
ད་གཟོད་ཚོང་ཁང་དུ་ལོག
ཉིན་གཉིས་པར་ཆུང་མས་རང་གི་ཟླ་བོས་བཟོས་པའི་དངུལ་གྱི་ཆུ་ཚོད་འཁོར་
ལོ་ཤིན་ཏུ་ལེགས་པ་ཞིག་ཡོད་པ་དེ་ཀེ་མེ་ལུན་ཙེ་མན་ལ་སྤྲད་དེ་སྨྲས་པར། ཁྱེད་
ཕ་ལམ་ཚོང་ཁང་དུ་སོང་ནས་ཁྱེད་ལ་སྔར་གྱི་རལ་གྲི་འགྲན་མི་དེ་ཕྲད་བྱུང་བ་དེས་
ཁོ་པའི་སྙིང་སྡུག་ཟུར་མོ་ཞིག་གིས་བྱིན་པའི་དངུལ་གྱི་ཆུ་ཚོད་འཁོར་ལོ་འདི་ཚོང་རྒྱུ་
ཡིན་ཚུལ་བརྗོད་པ་བདག་གིས་གསེར་ཊམ་ལྔ་བཅུ་ང་བརྒྱད་སྤྲད་དེ་ཉོས། ཁྱེད་ཀྱིས་
བལྟས་ན་རིན་གོང་ཆེ་ཆུང་ཇི་འདྲ་བྱུང་ཡོད་དམ་ཞེས་བརྗོད་ནས་ཁོས་ཅི་ཟེར་ལྟོས་
ལ། དེ་ནས་ཁོ་མོའི་སར་ཤོག་ཅེས་ངག་བཀོད་བྱས།
ཀེ་མེ་ལུན་ཙེ་མན་གྱིས་གཞོན་ནུ་མའི་ངག་བཀོད་ལྟར་ཕ་ལམ་ཚོང་ཁང་དུ་སོང་
ནས་གཞོན་ནུ་མས་བརྗོད་པ་ཇི་ལྟ་བ་ཞིག་འཁྲབ། ཨར་པི་ཏུས་དངུལ་གྱི་ཆུ་ཚོད་
འཁོར་ལོ་དེ་ལ་ཞིབ་པར་བལྟས་རྗེས་འདི་ལ་རིན་གོང་སེར་ཊམ་བརྒྱ་ཕྲག་བདུན་
ཙམ་རི་བ་ཡིན་ཞེས་བརྗོད།
ཀེ་མེ་ལུན་ཙེ་མན་གྱིས་ཨར་པི་ཏུའི་ཡིད་ལ་དོགས་པ་བསླངས་རྗེས་རྟབ་རྟབ་
པོར་རང་གི་སྡོད་གནས་སུ་ལོག་སྟེ་དངུལ་གྱི་ཆུ་ཚོད་འཁོར་ལོ་དེ་ཁོའི་ཆུང་མར་སྤྲད་
རྗེས་ཁོང་གཉིས་པོ་རང་རང་གི་གནས་སུ་བཞུད། དེ་ནས་ཨར་པི་ཏུ་ཡང་སྡོད་པའི་
གནས་མ་བྱུང་བར་རང་ཁྱིམ་དུ་རྒྱུག་ཡོང་བས་ཁྱིམ་དུ་སླེབས་སྐབས་དབུགས་ཀྱི་རྒྱུ་
བ་ཡང་ཆད་ལ་ཁད་དུ་གྱུར། ཁོས་རང་གི་ཆུང་མར་བདག་གི་ཆུ་ཚོད་འཁོར་ལོ་གང་
དུ་ཡོད་དམ་ཞེས་དྲིས།
560

ཀེ་མེ་ལུན་ཙེ་མན་གྱི་གཏམ་རྒྱུད།
ཆུང་མས་སྣང་མེད་བག་ཡངས་ཀྱི་ཚུལ་གྱིས་ཁྱོད་ཀྱི་ཆུ་ཚོད་འདི་གར་ཡོད་མུས་
རེད།
ཨར་པི་ཏུས་འདིར་ཁུར་ཤོག་ཅེས་བརྗོད་པ་ན། ཆུང་མས་ཁྱིམ་སྦུག་ནས་ཆུ་
ཚོད་འཁོར་ལོ་བླངས་ཏེ་ཁོ་ལ་སྤྲད། ཁོས་ཆུ་ཚོད་འཁོར་ལོ་དེ་ལག་ཏུ་བླངས་ནས་
ཞིབ་པར་བལྟས་རྗེས་དབུགས་རིང་ཞིག་ཕྱུངས་ཏེ་ད་ནི་ཨཱ་ལཱ་ཐུགས་རྗེ་ཅན་ལ་
སྐྱབས་བཅོལ་རྒྱུ་ལས་གཞན་པའི་ཐབས་མ་མཆིས་ཞེས་བརྗོད།
ཆུང་མ་ན་རེ། ཁྱོད་ལ་དོན་ཅི་བྱུང་བ་ཡིན་ནམ། བདག་ལ་དྲང་པོར་ཤོད་ཅིག
ར་པི་ཏུ་ན་རེ། དོན་དེ་ཡ་མཚན་ཆེ་བས་བདག་ཡིད་ཡོངས་སུ་འཁྲུལ་བར་
བྱས། ཅི་ཕྱིར་ཞེ་ན། ཐོག་མར་བདག་གི་ཟླ་གྲོགས་ཚོང་པ་དེའི་སྐེད་པར་གློ་གྲི་ཞིག་
བཏགས་ཡོད་པ་ཁོ་བོས་མཐོང་མ་ཐག་དེ་ནི་བདག་གི་གློ་གྲི་ཡིན་པ་གསལ་བར་
རྟོགས། གང་ལགས་ཤེ་ན། གློ་གྲི་དེའི་ཐོག་གི་ཕྲ་རྒྱན་རྣམས་ཁོ་བོ་ངོ་མས་བརྒྱན་
པར་བརྟེན། ལག་རྒྱུན་འདི་འདྲ་སུ་ལའང་མེད། ཁོས་གློ་གྲི་དེ་རང་ལ་ཇི་ལྟར་བྱུང་
བའི་ལོ་རྒྱུས་བདག་ལ་བརྗོད་སྐབས་ཁོ་བོ་ནི་བློ་གཡེང་གིས་མི་བཟོད་པར་འཕྲལ་
མར་ཁྱིམ་དུ་ལོག་སྟེ་རང་གི་གློ་གྲི་བསྡད་ཡོད་མེད་ལྟ་བའི་ཚེ་ད་གཟོད་བློ་ལྷོད་དུ་
བབས། ཐེངས་གཉིས་པར་ཁོ་པའི་དངུལ་གྱི་ཆུ་ཚོད་འཁོར་ལོ་མཐོང་བའི་ཚེ་དེའི་
བཟོ་བཀོད་དང་མཛེས་རྒྱན་གང་ནས་བལྟས་ཀྱང་འགྲན་པའི་ཟླ་དང་བྲལ་ཞིང༌།
གྲོང་ཁྱེར་པཱ་ཟོ་རཱ་ཡོངས་སུ་དེ་ལ་འགྲན་ནུས་པ་གཅིག་ཀྱང་མེད་པ་བདག་རང་གི་
ལག་བཟོ་ཡིན་པ་དེ་རང་དུ་མཆིས་ཤིང་། ཁོས་ཆུ་ཚོད་དེ་རང་ཉིད་ལ་ཇི་ལྟར་བྱུང་
བའི་ལོ་རྒྱུས་གླེང་སྐབས་བདག་ནི་བློ་གཡེང་མི་བཟོད་པ་ཞིག་བྱུང་། ད་ནི་བདག་བློ་
འཕྲུལ་ནས་སླད་ཆག་སྒོ་ཇི་ཡོང་མ་རྟོགས་ཞེས་བརྗོད།
ཆུང་མ་ན་རེ། ཁྱོད་ཀྱི་བརྗོད་བབ་ལ་གཞིགས་ན་བདག་ནི་ཚོང་པ་དེའི་ཟུར་མོ་
561

༄༅།།མཚན་ཞག་སྟོང་གི་གཏམ་རྒྱུད།
དང་བྱི་མོ་ཡིན་པ་དང་ཁྱོད་ཀྱི་གློ་གྲི་དང་ཆུ་ཚོད་ཀྱང་བདག་གིས་ཁོ་ལ་བྱིན། ཁྱོད་
ཀྱིས་ཁོ་མོའི་ལུས་གཙང་མར་མི་གནས་སྙམ་ནས་བདག་ལ་འདྲི་རྩད་བྱས། གལ་ཏེ་
ཁྱོད་ཆུ་ཚོད་དང་གློ་གྲི་མ་རྙེད་ན་བདག་ལ་ནག་པོ་ཡོར་འགེལ་བྱེད་ངེས་རེད། ཁྱོད་
ཀྱིས་ཁོ་མོར་དོགས་སྣང་འདི་ལྟར་བྱེད་ན། ད་ནས་བཟུང་ངེད་གཉིས་བཟའ་བཏུང་
མཉམ་དུ་མི་བྱེད། བདག་ནི་ཁྱོད་ལ་ཡེ་ནས་ཞེ་སུན་པ་ཡིན་ཞེས་བརྗོད།
ཨར་པི་ཏུ་ནི་རང་གི་ཆུང་མར་ཐད་ཀར་བཤད་པས་ལན་སོང་སྙམ་སྟེ་ཡིད་ལ་
འགྱོད་པ་དཔག་མེད་བྱུང་བས། ཞ་ཞ་ཞུམ་ཞུམ་གྱི་སྒོ་ནས་མོ་ལ་དགོངས་དྭངས་
ཐུགས་བདེན་ཞུས་ཤིང་། ངང་རྒྱུད་རིང་པོས་མོ་ལ་སེམས་གསོ་དང་ངོ་བསྟོད་སྤྲེལ་
ལད་ཡུན་རིང་བྱས་རྗེས་མོ་རླུང་ག་འཇགས་མཚམས་ད་གཟོད་རང་གི་ཚོང་ཁང་དུ་
ལོག འོན་ཀྱང་ཁོའི་ཡིད་ལ་ཐེ་ཚོམ་དང་དོགས་པ་ཇེ་ཆེར་སོང་ནས་འདི་ལྟར་ཡིན་
འདྲ་མིན་འདྲ་ཁོ་ནའི་དབང་དུ་སོང་ནས་ནམ་ཞིག་ཆག་སྒོ་ཆེན་པོ་ཞིག་གློ་བུར་
རང་གི་མགོ་ཐོག་ཏུ་ལྷུངས་མི་ཡོང་ངམ་སྙམ་པའི་རྣམ་རྟོག་གིས་ཀུན་ནས་བཅིངས་
པས་ཚེར་ཐོག་ཏུ་བསྡད་པ་ལྟར་གནས་ཟོས་མི་བདེ་བ་ཆེན་པོ་བྱུང་བ་ན་ས་སྲོས་ཀྱི་
མཚམས་སུ་རང་ཉིད་གཅིག་པུར་ཁྱིམ་དུ་ལོག
ཁོའི་ཆུང་མས་ཁྱོད་ཀྱི་ཟླ་གྲོགས་ཚོང་པ་དེ་གང་དུ་སོང་ངམ་ཞེས་དྲིས།
ཨར་པི་ཏུ་ན་རེ། ཁོ་རང་གི་ཁྱིམ་དུ་བསྡད་ཡོད་པ་རེད།
ཆུང་མ་ན་རེ། ཁྱོད་གཉིས་འབྲེལ་བ་འགྱངས་སོང་བ་ཡིན་ནམ།
ཨར་པི་ཏུ་ན་རེ། ཨཱ་ལཱ་ཚད་བཙུགས། གནས་ཚུལ་འདི་བྱུང་བ་ནས་བཟུང་
བདག་ནི་ཁོ་ལ་ཞེན་ལོག་སོང༌།
ཆུང་མ་ན་རེ། ཁོ་མོའི་ངོ་ཆེན་ལ་བལྟས་ནས་ཁྱོད་ཁོ་འབོད་པར་སོང༌།
ཨར་པི་ཏུས་གདོང་པ་སྨད་ཅིང་ཕྲག་པ་གློད་ནས་ཆུང་མའི་ངག་བཀོད་ལྟར་
562

ཀེ་མེ་ལུན་ཙེ་མན་གྱི་གཏམ་རྒྱུད།
མི་འདོད་བཞིན་དུ་ཀེ་མེ་ལུན་ཙེ་མན་གྱི་ཁྱིམ་དུ་ཁོ་འབོད་པར་སོང༌། ཀེ་མེ་ལུན་ཙེ་
མན་གྱིས་ཁྱེད་ཡིད་མི་དགའ་བ་འདི་འདྲ་ཅི་ཡིན་ནམ་ཞེས་དྲིས།
ཨར་པི་ཏུ་ན་རེ། བདག་ནི་ངལ་ཆེ་བས་ཡིད་མི་བདེ་བ་ཡིན། ད་ནི་ཁྱེད་ཁོ་
བོའི་ཁྱིམ་དུ་བཞུགས་པར་ཕེབས།
ཀེ་མེ་ལུན་ཙེ་མན་ན་རེ། བདག་མི་འགྲོ་ཞེས་བརྗོད་ནས་བཤོལ་བཏབ། འོན་
ཀྱང་ཨར་པི་ཏུས་ཨུ་ནན་ཆེ་གཤིས་ཀེ་མེ་ལུན་ཙེ་མན་མི་འགྲོ་ཐབས་མེད་བྱུང་བར་
བརྟེན། ཁོའི་ཁྱིམ་དུ་སོང་ནས་ཁོང་གཉིས་པོ་མཉམ་དུ་བཟའ་བཏུང་བྱས་རྗེས་
འཕྲོས་མོལ་བྱེད་འགོ་བཙུགས། ཀེ་མེ་ལུན་ཙེ་མན་གྱིས་གཏམ་ཚིག་བརྒྱ་སྐོར་ཞིག་
བཤད་ཀྱང་ཁོ་ནི་དབ་དིབ་ཀྱི་གཏམ་ལན་ཚིག་རེ་ཟུང་ཙམ་ལས་ཕལ་ཆེ་བ་བསམ་བློ་
བཏང་ནས་སྡོད། འབངས་མོས་སྔར་ལམ་ལྟར་ཁོང་གཉིས་ལ་ཨ་རག་བསྐྱལ། མགྲོན་
སྦྱིན་གཉིས་ཨ་རག་བཏུང་རྗེས་སྦྱིན་བདག་ཨར་པི་ཏུ་དེ་མར་གཉིད་ལ་ཤོར། ཀེ་མེ་
ལུན་ཙེ་མན་ནི་གྲུང་སིང་ངེར་གནས་ཡོད་པ་དེ་ནི་ཁོའི་ཨ་རག་པི་ཙིའི་ནང་བཟི་
སྨན་བཏབ་མེད་པ་ལས་ཤེས།། དེའི་ཚེ་གཞོན་ནུ་མ་དེ་ཀེ་མེ་ལུན་ཙེ་མན་གྱི་མདུན་
དུ་སླེབས་ཏེ་ཁྱོད་ཀྱིས་ནག་ཆང་གིས་བཟི་ནས་རིག་ཤེས་ཉམ་པའི་སྐྱེ་བོ་གླང་གོག་
འདྲ་བ་འདི་ལ་ཇི་ལྟར་ལྟ། ཁོས་བུད་མེད་ཀྱི་གཡོ་སྒྱུའི་དྲན་འཕྲུལ་གཏན་ནས་རྟོགས་
མི་གྱུར་ན། ངེད་གཉིས་བཟའ་ཚོ་ཐ་དད་མ་བྱས་བར་བདག་གིས་མུ་མཐུད་ཁོ་ལ་
མགོ་སྐོར་གཏོང༌། ཕྱི་ཉིན་ཁོ་མོས་གཡོག་མོའི་ཆས་སུ་ཞུགས་ནས་ཁྱེད་དང་མཉམ་
དུ་ཁོའི་ཚོང་ཁང་དུ་འགྲོ། ཁྱེད་ཀྱིས་ཁོ་ལ་ཁྱེད་ཡཱ་ཟོ་ལཱ་མགྲོན་ཁང་དུ་སྐྱོད་སྐབས་
འབངས་མོ་དེ་ཕྲད་བྱུང་བར་གསེར་ཊམ་སྟོང་ཕྲག་གཅིག་སྤྲད་དེ་ཉོས་པ་ཁེ་གུན་ཇི་
འདྲ་བྱུང་འདུག་གམ་ཞེས་འདྲི། སྐབས་དེར་ཁོ་མོས་ངོ་ཁེབས་བཤུས་ནས་གདོང་པ་
སྟོན། དེ་ནས་ཁྱེད་ཀྱིས་ཁོ་མོ་མཉམ་ཁྲིད་ཀྱིས་སྡོད་གནས་སུ་ཕྱིར་ལོག་གྱིས། དེ་མར་
563

༄༅།།མཚན་ཞག་སྟོང་གི་གཏམ་རྒྱུད།
བདག་གིས་ས་སྦུབས་ནས་རང་ཁྱིམ་དུ་ལོག་འགྲོ། དེ་རྗེས་ཁྱེད་གནས་ཚུལ་བསྒུགས་
ནས་སྡོད། ཅེས་མངག་བྱ་བྱས་མཚམས་ཁོང་གཉིས་པོ་བརྩེ་དགའི་གླེང་མོལ་བྱེད་
བཞིན་གཅིག་སེམསགཅིག་ལ་ཆགས་ནས་དགའ་སྐྱིད་ཀྱི་དཔལ་ལ་རོལ། ཐོ་རེངས་
ཀྱི་མཚམས་སུ་གཞོན་ནུ་མ་དེ་ད་གཟོད་རང་གི་གཟིམ་ཆུང་དུ་ལོག་རྗེས་འབངས་མོ་
ཞིག་མགྲོན་ཤག་ཏུ་ཨར་པི་ཏུ་གཉིད་གསོད་པར་བཏང་། དེ་ནས་མགྲོན་སྦྱིན་གཉིས་
མཉམ་དུ་ཞོགས་པའི་ཕྱག་འཚལ་བརྒྱབ་རྗེས་མཉམ་དུ་ཞོགས་ཟས་ཟ་བ་དང་ཀོག་
ཧྥེའི་བཏུངས་ནས་སོ་སོར་གྱེས།
ཀེ་མེ་ལུན་ཙེ་མན་རང་གི་སྡོད་གནས་སུ་སླེབས་མ་ཐག་གཞོན་ནུ་མ་དེ་ཡང་
གོས་བབས་ཆག་པ་ཞིག་བཀླུབས་ཏེ་ས་སྦུབས་ནས་ཁོའི་སྡོད་གནས་སུ་སླེབས། དེ་
ནས་ཁོང་གཉིས་པོ་སྔོན་བཀོད་ཀྱི་འཆར་གཞི་ལྟར་ཀེ་མེ་ལུན་ཙེ་མན་གྱིས་གཞོན་ནུ་
མ་ཁྲིད་དེ་ཨར་པི་ཏུའི་ཚོང་ཁང་དུ་བསྐྱོད། ཀེ་མེ་ལུན་ཙེ་མན་གྱིས་ཁོ་ལ་འཚམས་ཞུ་
བྱས་རྗེས་གཉིས་ཀ་གདན་ཐོག་ཏུ་ལྷོད་བབས་བྱུང་མཚམས་ཀེ་མེ་ལུན་ཙེ་མན་གྱིས་
བཟོ་བོ་ཆེ་མོ། དེ་རིང་ཁོ་བོ་ཡཱ་ཟོ་ལཱ་མགྲོན་ཁང་དུ་འགྲོ་སྐབས་བར་ཚོང་བའི་ལག་
ནས་གསེར་ཊམ་སྟོང་གཅིག་སྤྲད་དེ་གཡོག་མོ་འདི་ཉོས་པ་ཁེ་གུན་ཇི་བྱུང་ཁྱེད་ཀྱིས་
གཟིགས་དང་ཞེས་བརྗོད་མུར་གཞོན་ནུ་མའི་ངོ་ཁེབས་བཤུས་ནས་ཁོ་ལ་བསྟན།
ཨར་པི་ཏུས་གཡོག་མོ་དེ་མཐོང་བ་ཙམ་གྱིས་མོ་ནི་རང་གི་ཆུང་མ་ཡིན་པ་ངོ་
ཤེས། འབངས་མོ་དེ་ནི་ལུས་ཕྲ་ཞིང་ལྡེམ་པ། ངོ་ལ་རྣམ་རྫས་དཀར་དམར་བྱུག་པ་
སོགས་རྣམ་ཀུན་ཁྱིམ་ནང་ཁོང་གཉིས་མཉམ་དུ་གནས་པའི་སྐབས་ཀྱི་ཆ་ལུགས་དང་
གཉིས་སུ་མ་མཆིས་ལ། མོ་ཡི་ངོ་རིས་དང་། གྱོན་པ། མགྲིན་རྒྱན་སོགས་གང་ནས་
བལྟས་ཀྱང་རང་གི་ཆུང་མ་ཡིན་པ་གསལ་བར་རྟོགས། ཅི་ཕྱིར་ཞེ་ན། མོའི་མགྲིན་
རྒྱན་ནི་ཁོ་པ་རང་གི་ལག་བཟོ་ཡིན་པ་དང༌། མོའི་ལག་ཏུ་ཉེ་ལམ་ཀེ་མེ་ལུན་ཙེ་མན་
564

ཀེ་མེ་ལུན་ཙེ་མན་གྱི་གཏམ་རྒྱུད།
ལ་བཟོས་པའི་ཕ་ལམ་གྱི་མཛུབ་རྒྱུས་གསུམ་པོ་དེ་བཏགས་ཡོད་པས་གང་ནས་བལྟས་
ཀྱང་འབངས་མོ་དེ་ནི་རང་གི་ཆུང་མ་ཡིན་པ་ཐེ་ཚོམ་མ་མཆིས།
ཨར་པི་ཏུས་ཁྱོད་ཀྱི་མིང་ལ་ཅི་ཟེར་ཞེས་དྲིས།
འབངས་མོ་ན་རེ། བདག་གི་མིང་ལ་ཧཱ་ལི་སྨི་ཟེར།
ཁོའི་ཆུང་མའི་མིང་ལ་ཡང་ཧཱ་ལི་སྨི་ཟེར་བས་ཁོ་ནི་ཡ་མཚན་ཇེ་ཆེར་སོང་།
ཁོས་ཀེ་མེ་ལུན་ཙེ་མན་ལ་ཁྱེད་ཀྱིས་འབངས་མོ་འདིར་རིན་གོང་ཇི་ཙམ་སྤྲད་ལགས་
སམ་ཞེས་དྲིས།
ཀེ་མེ་ལུན་ཙེ་མན་གྱིས་གསེར་ཊམ་སྟོང་གཅིག་སྤྲད།
ཨར་པི་ཏུ་ཙེ་མན་གྱིས་གསེར་ཊམ་སྟོང་གཅིག་གིས་མོའི་མཛུབ་རྒྱུས་དང༌། སྐེ་
རྒྱན། གྱོན་ཆས་སོགས་ཀྱི་རིན་གོང་ཡང་མི་ལོང་བས་གཡོག་མོ་འདི་ཁྱེད་ལ་རིན་
མེད་དུ་ཐོབ་པ་འདྲ།
ཀེ་མེ་ལུན་ཙེ་མན་གྱིས་དེ་ལྟར་ལགས་ན། བདག་བློ་བདེ་བ་བྱུང་སོང་། ད་ནི་
བདག་གཡོག་མོ་ཁྲིད་དེ་རང་གནས་སུ་ལོག་འགྲོ་ཞེས་བརྗོད།
ཀེ་མེ་ལུན་ཙེ་མན་གྱིས་གཞོན་ནུ་མ་ཁྲིད་དེ་རང་གནས་སུ་ལོག་རྗེས། དེ་མར་
མོས་ས་སྦུབས་སུ་ཞུགས་ནས་རང་ཁྱིམ་དུ་ལོག་སྟེ་དོན་གང་ཡང་མ་བྱུང་བའི་ཚུལ་
གྱིས་འདྲ་ཆགས་པོའི་ངང་བསྡད།
ཨར་པི་ཏུའི་ཡིད་ལ་རྣམ་རྟོག་གི་མེ་ལྕེ་འབར་བས་རང་གིས་རང་ལ་བདག་
ཁྱིམ་དུ་ཆུང་མ་བསྡད་ཡོད་མེད་ལྟ་བར་འགྲོ། གལ་ཏེ་མོ་ཁྱིམ་དུ་བསྡད་ཡོད་ཚེ་
གཡོག་མོ་དེ་བྱད་བཞིན་མོ་དང་འདྲ་བ་ཞིག་ཡིན་པ་དང་། གལ་ཏེ་མོ་ཁྱིམ་དུ་བསྡད་
མེད་ན་གཡོག་མོ་དེ་བདག་གི་ཆུང་མ་ཡིན་པར་ཐེ་ཚོམ་མེད། ཅེས་ཆིག་ལབ་བརྒྱབ་
རྗེས་དེ་མར་ཁོས་དབུགས་ཐེངས་གཅིག་ལ་ཁྱིམ་དུ་རྒྱུག་ནས་དེ་གར་འབྱོར་བའི་ཚེ་
565

༄༅།།མཚན་ཞག་སྟོང་གི་གཏམ་རྒྱུད།
རང་གི་ཆུང་མ་ནི་ད་གིན་ཚོང་ཁང་དུ་ཡོང་མཁན་གཡོག་མོ་དེས་གྱོན་པའི་ཆས་གོས་
དང་རྒྱན་ཆ་དེ་རང་གྱོན་ནས་ཁྱིམ་དུ་བསྡད་ཡོད་པས། ཁོས་ལག་པ་བརྡབ་ཙམ་
བྱས་ཏེ་ཨཱ་ལཱ་ཐུགས་རྗེ་ཅན་ལ་སྐྱབ་བཅོལ་རྒྱུ་ལས་གཞན་པའི་ཐབས་མ་མཆིས་
ཞེས་བརྗོད།
ཆུང་མས་ཡ་མཚན་ཆེ་མདོག་གིས་སྦྱིན་བདག་ཁྱོད་སྨྱོ་བ་མ་ཡིན་ནམ། སྔར་
ཁྱོད་ཀྱིས་འདི་འདྲ་གཏན་ནས་བྱེད་མི་སྲིད་ན། ཁྱོད་ལ་དོན་ཞིག་བྱུང་བར་ངེས་སོ་
ཞེས་བརྗོད། ཨར་པི་ཏུས་བདག་གིས་དོན་དེ་ཁྱོད་ལ་བཤད་ན་ཁྱོད་སྤྲོ་ལངས་མི་
རུང་ཞེས་བརྗོད།
ཆུང་མ་ན་རེ། དོན་གང་བྱུང་བ་ཐད་ཀར་ཤོད་ཅིག
ཨར་པི་ཏུ་ན་རེ། ང་ཅག་གི་ཟླ་གྲོགས་ཚོང་པ་དེས་ཉོས་པའི་འབངས་མོ་དེ་ནི་
གཟུགས་ཆེ་ཆུང་དང་། སྐྱེ་གཟུགས་ལང་ཚོ། མིང༌། གྱོན་ཆས་སོགས་ཁྱོད་དང་ཀུན་
ནས་མཚུངས་པ་མ་ཟད། མོའི་མཛུབ་རྒྱུས་དང་མགྲིན་རྒྱན་སོགས་ཀྱང་ཁྱོད་དང་
དབྱེར་མ་མཆིས། ཁོས་གཡོག་མོ་དེ་བདག་ལ་སྟོན་སྐབས་བདག་གི་ཡིད་ལ་གཡོག་
མོ་དེ་ཁྱོད་ཡིན་པར་སྙམ་ནས་བདག་བློ་ཡོངས་སུ་འཕྲུལ། ཚོང་པ་དེ་གྲོང་ཁྱེར་པཱ་
ཟོ་རཱར་སླེབས་མེད་པ་དང་ང་ཅག་གིས་ཁོ་ངོ་ཤེས་མེད་ན་ལེགས་སོ།། ཁོ་སླེབས་པ་
ནས་བཟུང་ང་ཅག་གི་འཚོ་བ་སྐྱིད་པོ་དེ་དཀྲུགས། ཁོས་ང་ཅག་ལ་སྔོན་ལ་མངར་མོ་
དང་རྗེས་ལ་སྐྱུར་མོ་བྱིན་པ་མ་ཟད། བདག་གི་ཡིད་ལ་དོགས་པའི་ས་བོན་
ཀྱང་བཏབ།
ཆུང་མ་ན་རེ། ཁྱོད་ཞིབ་པར་ལྟོས་ཤིག ཁོ་མོ་ནི་ཚོང་པ་དེའི་ཟུར་མོ་ཡིན་སྲིད།
ཁོ་མོས་གཡོག་མོར་བརྫུས་ནས་ཁོ་དང་མཉམ་དུ་ཁྱོད་ཀྱི་ཚོང་ཁང་དུ་ཁྱོད་ལ་སྙད་
བརྐོ་ཀླན་སློང་བྱེད་པར་ཡོང༌།
566

ཀེ་མེ་ལུན་ཙེ་མན་གྱི་གཏམ་རྒྱུད།
ཨར་པི་ཏུ་ན་རེ། ཁྱོད་ཅི་ཟེར་བ་ཡིན། བྱ་བ་འདི་འདྲ་ཁྱོད་ཀྱིས་བྱེད་སྲིད་པ་
བདག་གི་བློ་ཡུལ་དུ་མེད།
ཆུང་མ་ན་རེ། དེ་ལྟར་ན་ཁྱོད་ད་ལྟ་འཕྲལ་མ་ཉིད་དུ་ཁོའི་ཁྱིམ་གྱི་རྒྱལ་སྒོ་
བརྡུངས་ནས་ལྟ་བར་སོང་ལ་རྒྱལ་སྒོ་ཕྱེ་མཚམས་ཁོའི་སྡོད་ཁང་ནང་འར་ཞུགས་ཀྱིས་
ལྟོས། འབངས་མོ་དེ་ཁོ་དང་མཉམ་དུ་ཡོད་ན་མོ་བདག་དང་ངོ་རིགས་འདྲ་བ་ཞིག་
ཡིན། གལ་ཏེ་འབངས་མོ་དེ་ཁོ་དང་མཉམ་དུ་མེད་ན་སྔོན་དུ་ཁོ་དང་མཉམ་དུ་ཡོང་
མཁན་གཡོག་མོ་དེ་བདག་ཡིན་པར་ངེས་པས་ཁྱོད་ཀྱིས་དོགས་པ་བྱེད་པ་བདེན་པའི་
ར་འཕྲོད།
ཨར་པི་ཏུས་ཁྱོད་ཀྱིས་བཤད་པ་བདེན་ནོ། ། ཞེས་བརྗོད་པ་དང་དེ་མར་ཁྱིམ་
སྒོ་དོན་ཏེ་འགྲོ་སྐབས་གཞོན་ནུ་མ་དེ་རྟབ་རྟབ་པོར་ས་སྦུབས་སུ་ཞུགས་ནས་ཀེ་མེ་
ལུན་ཙེ་མན་གྱི་སྡོད་གནས་སུ་འབྱོར་བ་དང་ཁོ་ལ་གནས་ཚུལ་གླེང་རྗེས་བདག་གི་
ཟླ་བོ་འདིར་ཁོ་མོར་ལྟ་བར་ཡོང་བས་ཁྱོད་མགྱོགས་པོ་སྒོ་འབྱེད་པར་སོང་ཞེས་ངག་
བཀོད་བྱས། གཞོན་ནུ་མའི་གཏམ་མཇུག་འགྲིལ་མ་ཐག་ཕྱི་ནས་ཛ་དྲག་ཆེ་བའི་སྒོ་
བརྡུངས་བའི་སྒྲ་བྱུང་།
ཀེ་མེ་ལུན་ཙེ་མན་གྱིས་སྒོ་རྡུང་མཁན་སུ་ཡིན་ནམ་ཞེས་དྲིས་པ་ན། ཕྱི་ནས་
ཁྱེད་ཀྱི་ཟླ་གྲོགས་ཨར་པི་ཏུ་ཡིན། བདག་ནི་ཁྱེད་ཀྱིས་ཁྲོམ་ཐོག་ནས་ཉོས་པའི་
གཡོག་མོ་དེ་ལ་ཞིབ་པ་ལྟ་ཁོམས་མ་བྱུང་བས་མོ་ལ་ལྟ་བར་ཡོང་བ་ཡིན་པས་ཁྱེད་
མགྱོགས་པོ་སྒོ་ཕྱེས་ཤིག
ཀེ་མེ་ལུན་ཙེ་མན་གྱིས་ཁྱིམ་སྒོ་ཕྱེ་བ་དང་ཨར་པི་ཏུས་འར་ཞུགས་ཀྱིས་སོང་
བ་ན། རང་གི་ཆུང་མ་དེ་གར་གདན་ཐོག་ཏུ་བསྡད་ནས་ཡོད་པ་རིག མོས་ཨར་
པི་ཏུ་ཡོང་བ་མཐོང་མ་ཐག་ཡར་ལངས་ཏེ་སྣེ་བསུ་དང་སྦྲགས་ཁོ་ཡི་ལག་ཏུ་འོ་སྦྱར་
567

༄༅།།མཚན་ཞག་སྟོང་གི་གཏམ་རྒྱུད།
བ་དང་། ཀེ་མེ་ལུན་ཙེ་མན་གྱི་ལག་ཏུ་ཡང་འོ་སྦྱར། ཁོས་ཞིབ་པར་ལྟ་བའི་ཚེ་མོ་
ནི་བྱད་གཟུགས་ལང་ཚོ་རང་གི་ཆུང་མ་དང་རྣམ་དབྱེར་མ་མཆིས་པ་ཞིག་ཏུ་སྣང་།
ཁོས་ཀེ་མེ་ལུན་ཙེ་མན་དང་ཡུད་ཙམ་འཕྲོས་མོལ་བྱས་མཚམས་དབུགས་རིང་ཞིག་
བྱིན་ནས་ཨཱ་ལཱའི་བཀོད་པ་འདི་འདྲའི་ངོ་མཚར་ཆེ་བ་ཨང༌། ཞེས་བརྗོད་རྗེས་
ཡིད་ལ་རྣམ་རྟོག་གི་དྲ་བས་ཀུན་ནས་བཅིངས་པས་ཡིད་བློང་བློང་པོར་རང་ཁྱིམ་
དུ་བཞུད། ཁོ་ཁྱིམ་དུ་སླེབས་དུས་རང་གི་ཆུང་མ་སྔར་རྒྱུན་བཞིན་ཁྱིམ་ནང་བསྡད་
ཡོད་པ་རིག དེ་ནི་ཁོ་ཀེ་མེ་ལུན་ཙེ་མན་དང་གྱེས་ཏེ་འགྲོ་བའི་སྐབས་ཁོའི་ཆུང་མས་
ས་སྦུབས་སུ་ཞུགས་ནས་རང་གི་ཁྱིམ་དུ་ལོག་སྟེ་རང་གི་ཟླ་བོར་དོན་ངོ་མ་ཤེས་སུ་མ་
འཇུག་པའི་བུད་མེད་ཀྱི་གཡོ་འཕྲུལ་ཞིག་ཡིན་པར་ངེས།
ཆུང་མ་ན་རེ། ཁྱོད་ཀྱིས་གང་མཐོང་བྱུང་ངམ་ཞེས་དྲིས།
ཨར་པི་ཏུ་ན་རེ། གཡོག་མོ་དེ་རང་གི་སྦྱིན་བདག་མཉམ་དུ་བསྡད་འདུག མོ་
ནི་ཁྱོད་དང་དེ་འདྲའི་འདྲ་བ་ཨང༌
ཆུང་མ་ན་རེ། ད་ནི་ཁྱོད་བློ་ཡིད་བདེ་མོའི་ངང་ཚོང་ཁང་དུ་ལས་ཀ་བྱེད་པར་
སོང་། ད་ནས་བཟུང་ཁྱོད་ཁོ་མོར་བློ་དོགས་བྱེད་དགོས་དོན་མེད་ན་མ་རུང་བའི་བློ་
སྣ་བཀྲ་མོའི་རིགས་འཆང་མི་ཉན།
ཨར་པི་ཏུ་ན་རེ། དེ་རང་རེད། ད་ནི་ཁྱོད་སེམས་འཛིན་མ་བྱེད།
ཆུང་མ་ན་རེ། ཨཱ་ལཱ་ཐུགས་རྗེ་ཅན་གྱིས་ཁྱོད་ལ་དགོངས་པ་དྭངས་ཡོང་།
ཨར་པི་ཏུ་སྤྲོ་བ་ཆེན་པོས་ཆུང་མར་འཐམས་ནས་མོའི་ཟ་འགྲམ་གཡས་གཡོན་
དུ་དགའ་བའི་འོ་སྦྱར་རྗེས་རང་གི་ཕ་ལམ་ཚོང་ཁང་དུ་བསྐྱོད། འོན་ཀྱང་ཁོ་སོང་
མ་ཐག་ཆུང་མས་རྩྭ་ཕད་བཞི་ཁུར་ནས་ས་སྦུབས་བརྒྱུད་ཀེ་མེ་ལུན་ཙེ་མན་གྱི་སྡོད་
གནས་སུ་ཡོང་ནས་ཁོ་ལ་ཁྱེད་འཕྲལ་དུ་ཐོན་གྲ་སྒྲིགས་ལ་རྒྱུ་དངོས་རྣམས་ཁུར་རྒྱུ་མ་
568

ཀེ་མེ་ལུན་ཙེ་མན་གྱི་གཏམ་རྒྱུད།
ལུས་པ་གྱིས། ཁོ་མོས་ཁྱེད་ལ་རོགས་རམ་གང་དྲགས་བྱེད་ཅེས་བརྗོད།
ཀེ་མེ་ལུན་ཙེ་མན་གྱིས་གཞོན་ནུ་མའི་ངག་བཀོད་ལྟར་འགྲོ་བའི་སྟ་གོན་ལ་
ཞུགས་ནས་རྟ་དྲེལ་དང༌། རྔ་བྱམས། བྲན་འཁོར་སོགས་ཉོ་སྒྲུབ་བྱས་རྗེས་རྒྱུ་དངོས་
རྣམས་དོ་ཆས་བརྒྱབ་སྟེ་གྲོང་ཁྱེར་ཕྱི་རོལ་ཏུ་དབོར་འདྲེན་བྱས་མཚམས་གཞོན་ནུ་
མའི་འགྲམ་དུ་སོང་ནས་ཐམས་ཅད་གྲ་སྒྲིག་ལེགས་པར་ཟིན་པ་ཡིན་ཞེས་བརྗོད།
གཞོན་ནུ་མས་བདག་གི་དངུལ་དང་རྒྱུ་ནོར་ཐམས་ཅད་ཁྱེད་ཀྱི་སར་དབོར་
འདྲེན་བྱས་ཏེ་ཁོ་ལ་རྒྱུ་དངུལ་གང་ཡང་བཞག་མེད། བདག་གི་སྙིང་གི་ནོར་བུ།
བདག་ནི་ཁྱེད་ལ་བརྩེ་བས་ཁྱེད་ཀྱི་དོན་དུ་ཁོ་མོས་རང་གི་ཟླ་བོར་བདག་གི་ལུས་
འདི་ལན་ཚར་སྟོང་གཅིག་བླུ་དགོས་ཀྱང་བླུ་བར་བྱེད། ད་ནི་ཁྱེད་ཁོ་པའི་སར་སོང་
ནས་ཁྱེད་ཉིན་གསུམ་གྱི་རྗེས་སུ་རང་ཡུལ་དུ་ལོག་རྒྱུ་ཡིན་ན་གནས་གླ་ཇི་ཐོབ་རྩིས་
རྒྱག་དགོས་བརྗོད་ནས་ཁོ་ཡི་ཅི་ཟེར་ཉན་ཏེ་ཁོ་མོར་ལན་སྐྱེལ་དུ་ཤོག བདག་གིས་
ཁོ་པ་དང་བཟའ་ཚོ་ཐ་དད་བྱེད་ཆེད་བློ་སྣ་ཐབས་འཕྲུལ་སྣ་ཚོགས་སྤྱད་དེ་ཁོ་ལ་མགོ་
སྐོར་གཏོང་བ་དང་ཁོང་ཁྲོ་ཇི་ལྟར་བླངས་ཀྱང་ཁོས་བདག་གཏོང་བར་མི་བྱེད་ན། ད་
ནི་ངེད་གཉིས་ཁྱོད་ཀྱི་ཕ་ཡུལ་དུ་ཡུལ་བྱོལ་དུ་འགྲོ་བ་ལས་གཞན་པའི་ཐབས་མེད་
ཅེས་བརྗོད།
ཀེ་མེ་ལུན་ཙེ་མན་གྱིས་ངེད་གཉིས་ཀྱིས་རིང་མོ་ཉིད་ནས་འདོད་པའི་རེ་བའི་
འདུན་པ་དེ་རིང་འགྲུབ་སོང༌། ཞེས་དགའ་བའི་བློ་དང་བཅས་ཨར་པི་ཏུའི་ཕ་ལམ་
ཚོང་ཁང་དུ་སོང་ནས་སྨྲས་པར། བཟོ་བོ་ཆེ་མོ། བདག་ནི་ཉིན་གསུམ་གྱི་རྗེས་སུ་
རང་གི་ཕ་ཡུལ་དུ་ལོག་རྒྱུ་ཡིན་ན། དེ་རིང་གཅིག་ནས་ཁྱེད་ལ་ཞལ་གྱེས་ཞུ་རྒྱུ་དང་
གཉིས་ནས་ཁོ་བོ་སྡོད་རིང་གི་གནས་གླ་ཇི་ཐོབ་རྩིས་ཞུར་ཡོང་བ་ཡིན།
ཨར་པི་ཏུ་ན་རེ། ཁྱེད་འདི་འདྲ་གསུངས་དོན་ཅི་ཡིན། ཁྱེད་ཀྱིས་བདག་ལ་
569

༄༅།།མཚན་ཞག་སྟོང་གི་གཏམ་རྒྱུད།
གཟིགས་སྐྱོང་ཆེན་པོ་གནང་ཡོད། བདག་ནི་ཁྱེད་ཀྱི་གནས་གླ་མི་ཞུ་ཨཱ་ལཱ་པང་དུ་
འཛུགས། ཁྱེད་བདག་གི་ཁང་བུར་བཞུགས་པ་དེས་བདག་ལ་ཡང་བཀྲ་ཤིས་ཀྱི་
གཡང་ཁུག ད་ཆ་ཁྱེད་རང་ཡུལ་དུ་ཕེབས་ན་བདག་ནི་ཡིད་འཕྲེང་བ་ཡིན། གལ་
ཏེ་མི་ཆོས་དང་མི་འགལ་ན་བདག་གིས་ཁྱེད་རང་ཡུལ་དུ་ཕ་མ་སྤུན་མཆེད་ཕྲད་དུ་
མི་གཏོང༌། ཞེས་བརྗོད་རྗེས་ཕན་ཚུན་བྲལ་བར་མི་བཟོད་པའི་གདུང་བའི་མཆི་མ་
ལྷུངས། དེ་རྗེས་ཁོས་ཚོང་ཁང་སྒོ་བརྒྱབ་ནས་བདག་གིས་གྲོགས་བཟང་ཁྱེད་ལ་སྐྱེལ་
མ་བྱེད་ཅེས་བརྗོད། དེ་ནས་ཁོས་སྤྲོ་བ་ཆེན་པོས་ཀེ་མེ་ལུན་ཙེ་མན་ལ་འགྲོ་བའི་སྟ་
གོན་གྱི་བྱ་བ་ཐམས་ཅད་སྒྲུབ་པའི་རོགས་རམ་བྱས། ཉིན་མཐའ་མར་ཨར་པི་ཏུ་ཀེ་
མེ་ལུན་ཙེ་མན་གྱི་ཁྱིམ་དུ་འགྲོ་བའི་ཚེ་རང་གི་ཆུང་མ་ཡང་དེ་གར་ཡོད་པས་མོས་
ཡར་ལངས་ཏེ་གུས་པ་ཆེན་པོས་ཁོང་གཉིས་ལ་བཀུར་སྟི་ཞབས་ཞུ་བྱས། དེ་ནས་ཁོ་
ཁྱིམ་དུ་ལོག་རྗེས་རང་གི་ཆུང་མ་དེ་ཁྱིམ་ནང་ལྷིང་ངེར་བསྡད་ཡོད་པ་རིག དེ་ལྟར་
ཀེ་མེ་ལུན་ཙེ་མན་མ་ཐོན་པའི་ཉིན་གསུམ་གྱི་རིང་ཨར་པི་ཏུ་རང་གི་ཁྱིམ་དུ་ལོག་
པའི་ཚེ་ཆུང་མ་ཁྱིམ་དུ་སྡོད་མུས་ཡིན་པ་དང་། ཟླ་གྲོགས་ཀྱི་ཁྱིམ་དུ་སོང་ནའང་ཆུང་
མ་དེ་གར་བསྡད་ཡོད་པའི་ཚུལ་དེ་མུ་མཐུད་ཁོའི་མིག་ལམ་དུ་ཝ་ལེར་འཆར་བས།
ཁོའི་ཡིད་ཀྱི་ཤེས་པ་འཕྲུལ་ཞིང་གང་ཡིན་ཆ་མ་རྟོགས་པས་ཡིད་གཉིས་ཐེ་ཚོམ་གྱི་
དྲ་བར་ཆུད།
ཉིན་ཞིག་གཞོན་ནུ་མ་དེས་རང་གི་ཟླ་བོ་མེད་པའི་སྐབས་ཤིག་ལ་ཀེ་མེ་ལུན་ཙེ་
མན་ལ་ཤབ་ཤུབ་ཀྱིས་སྨྲས་པར། ཁོ་མོས་ཨར་པི་ཏུའི་རྒྱུ་ནོར་ཐམས་བཅད་ཁྱེད་ཀྱི་
སར་དབོར་ཟིན། ད་ཆ་ཁྱིམ་དུ་མི་རྒྱུ་གང་ཟེར་ཡང་ཁྱེད་གཉིས་ལ་བཟའ་བཏུང་དང་
ཆང་རག་སྐྱེལ་མཁན་འབངས་མོ་དེ་ལས་ལྷག་མེད། བདག་ལ་འབངས་མོ་དེ་མེད་ན་
མི་རུང༌། མོ་ནི་བདག་གི་སྤུན་ཉེ་ཡིན་པས་མོས་རྟག་ཏུ་བདག་ལ་སྦར་འགེབས་བྱེད།
570

ཀེ་མེ་ལུན་ཙེ་མན་གྱི་གཏམ་རྒྱུད།
བདག་ཀྱང་མོ་ལ་གཅེས་པས་ཅི་ནས་ཀྱང་མཉམ་དུ་ཁྲིད་དགོས་པ་ཡིན་ན། བདག་
གིས་མོ་བརྡུངས་ནས་སྤྲོ་སློང་བར་བྱེད། བདག་གི་ཟླ་བོ་ཁྱིམ་དུ་ལོག་རྗེས་ཁོ་ལ་
བདག་ནི་འབངས་མོ་འདིར་ཡེ་ནས་ཞེ་སུན་པས་མོ་ཁྱིམ་དུ་ཉར་འདོད་པ་མ་ཡིན་ན་
ཁྱོད་ཀྱིས་འཚོང་བར་གྱིས་ཞེས་བརྗོད། ཁོས་འབངས་མོ་འཚོང་བར་བྱེད་པ་ན་ཁྱོད་
ཀྱིས་ཉོས་ཏེ་ངེད་གཉིས་དང་མཉམ་དུ་ཁྲིད་འགྲོ་དགོས་པ་ཡིན་ཞེས་མངག་བྱ་བྱས།
ཀེ་མེ་ལུན་ཙེ་མན་གྱིས་དེ་ལྟར་འགྲིག་ཅེས་གཞོན་ནུ་མའི་རེ་བ་ཡོངས་སུ་དང་
དུ་བླངས།
གཞོན་ནུ་མས་སྔོན་འཆར་ལྟར་འབངས་མོ་བརྡུངས། ཨར་པི་ཏུ་ཁྱིམ་དུ་འབྱོར་
དུས་འབངས་མོ་དེ་ངུ་བཞིན་ཡོད་པས་ཁྱོད་ཅིའི་ཕྱིར་ངུ་བ་ཡིན་ཞེས་དྲིས་པ་ན་མོ་ནི་
རང་གི་ཆུང་མས་བརྡུངས་བ་རྟོགས། ཁོས་ཆུང་མའི་སར་བསྐྱོད་དེ་འབངས་མོ་དེས་
ཁྱོད་ལ་སྤྲོ་བསླངས་བ་ཡིན་ནམ་ཞེས་དྲིས།
ཆུང་མ་ན་རེ། བདག་ནི་འབངས་མོ་འདི་མཐོང་བར་མི་འདོད་པས་ཁྱོད་ཀྱིས་
མོ་ཁྲོམ་ཐོག་ཏུ་ཚོང་བར་གྱིས་ཤིག ཁྱོད་དེ་ལྟར་མི་ནུས་ན་ངེད་གཉིས་ཟ་ཚོ་ཐ་དད་
བྱེད་རྒྱུ་ཡིན།
ཨར་པི་ཏུ་ན་རེ། བདག་གིས་མོ་འཚོང་བར་བྱེད། ཐམས་ཅད་ཁྱོད་ཀྱི་ངག་
ལ་ཉན།
ཨར་པི་ཏུས་འབངས་མོ་ཁྲོམ་ཐོག་ཏུ་འཚོང་བར་འགྲོ་བའི་ཚེ་ཁོས་ཞར་ལ་ཀེ་
མེ་ལུན་ཙེ་མན་གྱི་སྡོད་གནས་སུ་བསྐྱོད། ཨར་པི་ཏུ་འབངས་མོ་ཁྲིད་དེ་ཁྱིམ་སྒོ་དོན་
མ་ཐག་ཁོའི་ཆུང་མས་དེ་མར་ས་སྦུབས་བརྒྱུད་ཀེ་མེ་ལུན་ཙེ་མན་གྱི་སྡོད་གནས་སུ་
བསྐྱོད་དེ་རྔ་བྱམས་ནང་ཡིབ་སྡོད་བྱས། ཡུད་ཙམ་སོང་བ་ན་ཨར་པི་ཏུས་འབངས་
མོ་ཁྲིད་དེ་ཀེ་མེ་ལུན་ཙེ་མན་གྱི་ཁྱིམ་དུ་འབྱོར་བ་དང་ཀེ་མེ་ལུན་ཙེ་མན་གྱིས་འདི་སུ་
571

༄༅།།མཚན་ཞག་སྟོང་གི་གཏམ་རྒྱུད།
ཡིན་ནམ་ཞེས་དྲིས།
ཨར་པི་ཏུ་ན་རེ། མོ་ནི་ངེད་ཚོར་ཇ་ཆང་འདྲེན་མཁན་འབངས་མོ་དེ་རེད།
མོས་བདག་གི་ཆུང་མའི་ངག་ལ་མི་ཉན་པས་ཆུང་མ་སྤྲོ་ལངས་ཏེ་མོ་ཁྲོམ་ཐོག་ཏུ་
འཚོང་བར་བཏང་བྱུང་།
ཀེ་མེ་ལུན་ཙེ་མན་ན་རེ། ཁྱེད་ཀྱི་ལྕམ་ཆུང་ཐུགས་ཁྲོས་ནས་མོ་འཚོང་བ་ཡིན་
ན་བདག་གིས་ཉོ། མོ་བདག་གི་གཡོག་མོ་ཧཱ་ལི་སྨིའི་གཡོག་ཏུ་འཇོག དེ་ལྟར་བྱུང་
ན་མོ་མཐོང་བའི་ཚེ་ཁྱེད་ཀྱི་དྲི་ཡང་ཚོར་ཐུབ་པ་ཡིན།
ཨར་པི་ཏུ་ན་རེ། དེ་ལྟར་ན་འབངས་མོ་འདི་ཁྱེད་ཀྱིས་ཁྲིད་ཕེབས་ན་འགྲིག
ཀེ་མེ་ལུན་ཙེ་མན་ན་རེ། འབངས་མོ་འདི་ལ་རིན་གོང་ཇི་ཙམ་ཡིན་ནམ།
ཨར་པི་ཏུ་ན་རེ། ཁྱེད་ཀྱིས་ང་ཅག་ལ་ཐུགས་ཁུར་རོགས་རམ་ཆེན་པོ་གནང་
ཡོད་པས་རིན་སྐར་ལི་གཅིག་མི་ཞུ།
ཀེ་མེ་ལུན་ཙེ་མན་གྱིས་འབངས་མོ་ཉོས་རྗེས་གཞོན་ནུ་མར་ཁྱོད་མར་དོན་ནས་
ཁོང་གི་ཕྱག་ཏུ་འོ་སྦྱར་ཏེ་ཐུགས་རྗེ་ཆེ་ཞུ་དགོས་ཞེས་བརྗོད།
ཨར་པི་ཏུའི་ཆུང་མས་རྔ་བྱམས་ལས་དོན་ཏེ་རང་གི་ཟླ་བོའི་ལག་ཏུ་འོ་སྦྱར་
རྗེས་སླང་ཡང་རྔ་བྱམས་སུ་ཞུགས།
ཨར་པི་ཏུ་ནི་གཏམ་སྨྲ་བའི་སྤོབས་པ་བྲལ་ཏེ་མོ་ལ་ལྟ་བཞིན་བསྡད། ཀེ་མེ་
ལུན་ཙེ་མན་གྱིས་བཟོ་བོ་ཆེ་མོ། བདག་གིས་ཁྱོད་ཨཱ་ལཱ་ཐུགས་རྗེ་ཅན་ལ་སྐྱབས་
བཅོལ་ཞུ། གལ་ཏེ་མི་འཚམས་མི་འཐུས་རིགས་བྱུང་ཡོད་ན་ཁྱོད་ལ་དགོངས་སེལ་
ཞུ་ཞེས་བརྗོད།
ཨར་པི་ཏུས་ཨཱ་ལཱ་ཐུགས་རྗེ་ཅན་གྱིས་ཁྱེད་ལ་དགོངས་པ་དྭངས་སྲིད་ལ། ཁྱེད་
ལམ་བར་དུ་ཁ་ཉེས་གོད་ཀ་མི་ཡོང་བའི་མགོན་སྐྱབ་མཛད་ཡོང་ཞེས་བརྗོད།
572

ཀེ་མེ་ལུན་ཙེ་མན་གྱི་གཏམ་རྒྱུད།
ཨར་པི་ཏུས་ཀེ་མེ་ལུན་ཙེ་མན་ལ་སྐྱེལ་མ་བྱས་རྗེས་རང་གི་ནོར་རྫས་ཤོར་བ་
ལྟ་བུའི་སྣང་བ་ཤར་ནས་ཡིད་ཡུལ་ཡུལ་པོར་རང་ཁྱིམ་དུ་ལོག་རྗེས་དབང་མེད་དུ་
མཆི་མ་ཤོར། སྐབས་དེར་ཁོ་ནི་ཡིད་ལ་སྐྱོ་དགའི་སྣང་བ་ཅིག་ཅར་དུ་འཕེལ་ཞིང༌།
དེ་ཡང་ཡིད་སྐྱོ་བ་ནི། རང་གི་ཟླ་གྲོགས་བཟང་པོ་ཀེ་མེ་ལུན་ཙེ་མན་དང་བྲལ་བའི་
གདུང་བས་ཡིད་སྐྱོའི་མཆི་མ་ཤོར། དགའ་བ་ནི་ཀེ་མེ་ལུན་ཙེ་མན་སོང་བ་དེས་ཁོ་
ཅག་ཁྱོ་ཤུག་དབར་དོགས་ཆགས་ཀྱི་རྐྱེན་རྩ་མེ་རང་ཤི་དང་དུ་བ་རང་ཡལ་དུ་སོང་
བས་སྔ་ཆགས་ཀྱི་དོགས་པ་ནི་གཟུགས་མེད་གྲིབ་བཟོའི་གནས་ལ་སོང་གཤིས་ཡིད་
ལ་སྤྲོད་བ་དཔག་མེད་བརྟས།
ཀེ་མེ་ལུན་ཙི་མན་གྱིས་ཨར་པི་ཏུའི་ཆུང་མ་ཁྲིད་ནས་ཨེ་ཅིབ་ཏུ་བྲོས་པ།
ཀེ་མེ་ལུན་ཙེ་མན་དང་ཨར་པི་ཏུའི་ཆུང་མ་གཅིག་སེམས་གཅིག་ལ་ཆགས་པས་
ཁ་མཐུན་ནས་བྲོས་བྱོལ་དུ་སོང་། ཁོང་གཉིས་པོ་པཱ་ཟོ་རཱའི་གྲོང་ནས་ཐོན་ཏེ་གྲོང་
ཁྱེར་ཕྱི་རོལ་ཏུ་སླེབས་མཚམས་གཞོན་ནུ་མས། གལ་ཏེ་ང་ཅག་རྣམས་ལམ་བར་དུ་
ཉེན་མེད་བདེ་བགྲོད་ཐུབ་པ་དགོས་ཚེ་ལམ་ཆེན་དུ་མི་འགྲོ་བར་ལམ་ཆུང་ནས་སོང་
ན་ལེགས།
ཀེ་མེ་ལུན་ཙེ་མན་གྱིས་ཁྱེད་ཀྱི་བཀའ་བཞིན་ཞུའོ། ། ཞེས་གཞོན་ནུ་མའི་ངག་
བཀོད་དང་དུ་བླངས་ཏེ་ལམ་ཆུང་བརྒྱུད་བསྡད་ན་མཉམ་སྡོད་དང་ཐོན་ན་མཉམ་
ཐོན་གྱིས་གྲོང་ནས་གྲོང་དང་ཡུལ་ནས་ཡུལ་མང་པོ་འགྲིམས་ཏེ་མཐར་ཨེ་ཅིབ་ཀྱི་
ཡུལ་སྣེ་ཟིན་པ་དང་འཁོར་གཡོག་གཅིག་ཁྱིམ་དུ་བང་ཆེན་དུ་བཏང་།
573

༄༅།།མཚན་ཞག་སྟོང་གི་གཏམ་རྒྱུད།
ཚོང་རིག་འབྱོར་ལྡན་པ་ཨབ་ཏུན་རཱ་ཧུ་མན་ནི་ཉིན་ལྟར་ལས་རོགས་ཚོང་
རིགས་རྣམས་དང་མཉམ་དུ་ཚོང་གི་འདུ་འགོད་ལ་གཞོལ་བ་ཡིན་མོད། འོན་ཀྱང་
རང་གི་ཕྲུ་གུ་དྲན་པའི་སྟོབས་ཀྱིས་རྟག་ཏུ་ཡིད་འཕྱོ་བར་བྱེད། དེ་ཡང་ཁོའི་སྙིང་
དང་འདྲ་བའི་བུ་ཁེར་མ་ཀེ་མེ་ལུན་ཙེ་མན་ཚོང་ལ་སོང་བ་ནས་ད་བར་བློ་བདེའི་
གནས་ཚུལ་སྦྲང་སྐད་ཙམ་མེད་པས་གར་སོང་ཆ་མེད་དུ་གྱུར། དེ་ཉིན་ཕ་དེ་རྣམ་
ཀུན་ལྟར་ཚོང་རིགས་རྣམས་དང་མཉམ་དུ་སྡོད་པའི་ཚེ་གློ་བུར་དུ་བང་ཆེན་ཞིག་
འབྱོར་བ་དེས་སྐུ་ངོ་ལྷན་རྒྱས་ཀྱི་ཁྲོད་དུ་ཚོང་རིགས་འབྱོར་ལྡན་པ་ཨབ་ཏུན་རཱ་ཧུ་
མན་ཞུ་བ་ཡོད་དམ་ཞེས་དྲིས།
ཚོང་རིགས་རྣམས་ཀྱིས་ཁྱོད་ཁོ་འཚོལ་བ་ཅི་ཡིན།
བང་ཆེན་དེས་བདག་ནི་ཁོང་གི་བུ་ཀེ་མེ་ལུན་ཙེ་མན་གྱི་ཕྱག་བྲིས་འབུལ་བར་
ཡོང་བ་ཡིན། བདག་ནི་ཡུལ་དྷ་རི་སེ་ནས་སྔོན་ལ་ཡོང་།
གཏམ་དེ་ཐོས་པ་དང་ཨབ་ཏུན་རཱ་ཧུ་མན་ནི་ཡིད་ལ་སྤྲོ་བ་དཔག་ཏུ་མེད་པ་
བྱུང་ཞིང་། དེར་ཡོད་ཚོང་རིགས་རྣམས་ཀྱང་སྤྲོ་བ་ཆེན་པོས་ཁོ་ལ་བཀྲ་ཤིས་བདེ་
ལེགས་ཞུས། ཁོས་ཕྲིན་ཡིག་བསྔོགས་ཏེ་ལྟ་བའི་ཚེ།
སྐྱེད་བྱེད་དམ་པ་མཆོག་ལ། ཕྲན་རང་ཨཱ་ལཱའི་ཐུགས་རྗེས་འབྱུང་ལུས་བདེ་ཞིང་སྐབས་
བབ་ཀྱི་བགྱི་བ་ཡར་ལྡན་དུ་མཆིས། འདི་གར་ཚོང་གི་ལས་ཇུས་རྒྱུག་ཞིང་ཚོང་ཁེ་ཆེ་ལོན་བྱུང་
ན་ཐུགས་གཡེང་མི་དགོས། ད་ཆ་ཕྲན་རང་ཡུལ་དུ་ཕྱིར་ལོག་གི་ལམ་བར་དུ་ཡོད་ན་རིང་
མིན་གསེར་ཞལ་མྱུཪ་མཇལ་སྐབས་བཀའ་མོལ་ཞིབ་ལྷོངས་ཆོག་པ་བཅས་ཐུགས་བློ་བདེ་ཁྱད་
དུ་བང་མི་ཆེད་གཏོང་སོང་བ་དགོངས་འཇགས་འཚལ
ཀེ་མེ་ལུན་ཙེ་མན་གྱི་གནས་འཕྲིན་འབྱོར་རྗེས་ཨབ་ཏུན་རཱ་ཧུ་མན་ནི་རང་གི་
བུ་ཕྱིར་ལོག་ཡོང་བའི་ལམ་བར་དུ་ཡོད་པའི་གནས་ཚུལ་རྟོགས་པ་ན། ཡིད་ལ་སྤྲོ་བ་
574

ཀེ་མེ་ལུན་ཙེ་མན་གྱི་གཏམ་རྒྱུད།
རབ་ཏུ་འཕེལ་ཞིང་། སྟོན་ཆེན་བཤམས་ཏེ་ཕྱོགས་བཞིའི་མགྲོན་པོ་གདན་འབོས་ཐོག
གླུ་གར་རོལ་མོའི་ལས་ལ་མཁས་པའི་སྒྱུ་རྩལ་པ་རྣམས་ཀྱང་གདན་ཞུས་ཀྱིས་སྔ་ན་མ་
གྲགས་པའི་དགའ་སྟོན་གྱི་ཆོ་ག་རྒྱས་པར་བསྟར། དེ་རྗེས་གྲོང་ཁྱེར་ནས་ཐོན་ཏེ་ཡུལ་
སཱ་རི་ཧཱ་ཡེར་བར་དུ་ཀེ་མེ་ལུན་ཙེ་མན་བསུ་བར་བསྐྱོད་ཐོག ཕ་བུ་ཕྲད་པའི་དགའ་
ཚོར་གྱིས་རང་གི་བུ་ལ་འཐམས་ནས་དགའ་བའི་མིག་ཆུ་གཏོང་བཞིན་དྲན་མེད་དུ་
བརྒྱལ། ཡུད་ཙམ་སོང་ནས་བརྒྱལ་བ་ལས་གསོས་མཚམས་ཟླ་གྲོགས་ཚོང་རིགས་
རྣམས་དང་མཉམ་དུ་ཀེ་མེ་ལུན་ཙེ་མན་བསྐོར་ཏེ་ཁོ་རང་ཡུལ་དུ་བདེ་འབྱོར་ཐུབ་
པར་བཀྲ་ཤིས་བདེ་ལེགས་ཞུས། དེར་ཡོད་ཚོང་རིགས་རྣམས་ནི་ཀེ་མེ་ལུན་ཙེ་མན་
གྱི་བྲན་འཁོར་དང་། ཟོག་དོ། རྔ་བྱམས་སོགས་མཐོང་བའི་ཚེ་ཐམས་བཅད་ཡིད་
སྨོན་གྱི་རྐན་སྒྲ་ཏོག་ཏོག་ཏུ་སྒྲོག་བཞིན་སྤྲོ་བ་ཆེན་པོས་ཁོ་ཁྱིམ་དུ་བསྐྱལ། ཁྱིམ་དུ་
འབྱོར་བ་དང་གཞོན་ནུ་མ་རྔ་བྱམས་ལས་ཕྱིར་ཐོན། ཨབ་ཏུན་རཱ་ཧུ་མན་ནི་ལྷ་ཡི་
བུ་མོ་ལྟ་བུ་མཛེས་པའི་ཕུལ་དུ་བྱུང་བའི་ཡིད་འོང་གཞོན་ནུ་མ་དེ་མཐོང་བ་ན་ཡིད་
ལ་མི་ཟད་པའི་སྤྲོ་བ་འཕེལ་ནས་གུས་པ་དང་བརྩེ་བ་ཆེན་པོས་རང་ཁྱིམ་གྱི་སྟེང་ཐོག་
གཟིམ་ཆུང་དུ་བཞག ཀེ་མེ་ལུན་ཙེ་མན་གྱི་སྐྱེད་མ་ཡང་གཞོན་ནུ་མའི་མཛེས་སྡུག་
ལ་ཡིད་དབང་ཕྲོགས་ཏེ་བུ་མོ་འདི་ནི་རྒྱལ་པོའི་བཙུན་མོ་དང་འདྲ་བར་སྙམ་ནས་
བློ་ཡིད་ཤིན་ཏུ་ཚིམས་པ་ཞིག་བྱུང་བས་ཁྱོད་སུ་ཡིན་ནམ་ཞེས་དྲིས་པ་ན། གཞོན་
ནུ་མས་བདག་ནི་ཁྱོད་ཀྱི་བུའི་མནའ་མ་ཡིན་ཞེས་བརྗོད།
སྐྱེད་མས་ཁྱོད་དང་བདག་གི་བུ་ཁྱིམ་ཐབ་ཏུ་འབྲེལ་ན་ང་ཅག་གིས་ཉེ་དུ་སྤུན་
མཆེད་དང་དགའ་ཉེ་བློ་དཀར་རྣམས་མགྲོན་འབོད་ཀྱིས་གཉེན་སྟོན་བཤམས་ཏེ་
དགའ་སྤྲོའི་རྟེན་འབྲེལ་བྱེད་དགོས་པ་ཡིན་ཞེས་བརྗོད།
575

༄༅།།མཚན་ཞག་སྟོང་གི་གཏམ་རྒྱུད།
ཀེ་མེ་ལུན་ཙེ་མན་གྱིས་གཞོན་ནུ་མའི་འབྱུང་ཁུངས་གླེང་བ།
ཀེ་མེ་ལུན་ཙེ་མན་གྱི་བསུ་བར་ཡོང་མཁན་དགའ་ཉེ་སྤུན་མཆེད་རྣམས་རང་
རང་གི་གནས་སུ་ལོག་རྗེས་ཨབ་ཏུན་རཱ་ཧུ་མན་ནི་ད་གཟོད་རང་གི་བུ་དང་གླེང་
མོལ་བྱེད་པའི་གོ་སྐབས་བྱུང་བས་ཁོས་བུ་ཁྱོད་ཀྱིས་ཁྲིད་ཡོང་བའི་གཡོག་མོ་དེ་ལ་
རིན་གོང་ཇི་ཙམ་སྤྲད་དམ་ཞེས་དྲིས།
ཀེ་མེ་ལུན་ཙེ་མན་ན་རེ། མོ་གཡོག་མོ་མ་ཡིན། དྲང་པོར་བརྗོད་ན་བདག་ནི་
གཞོན་ནུ་མ་དེ་འཚོལ་བའི་དོན་དུ་ཕྱོགས་སྐྱོད་བྱས།
ཕས་དེ་འདྲ་ཅི་ཡིན་ཞེས་དྲིས།
ཀེ་མེ་ལུན་ཙེ་མན་གྱིས་མོ་ནི་སྔར་ང་ཅག་གི་ཁྱིམ་དུ་ཞག་སྡོད་བྱེད་མཁན་རྣལ་
འབྱོར་པ་དེས་བཤད་པའི་གཞོན་ནུ་མ་དེ་རེད། དུས་དེ་ནས་བཟུང་བུ་མོ་དེ་བདག་
གི་ཡིད་ནས་མི་འདོར་བར་ནམ་ཞིག་གཞོན་ནུ་མ་དེ་ཕྲད་སྐབས་བྱུང་ན་ཅི་མ་རུང་
སྙམ་པའི་བློ་རྟག་ཏུ་ཤར། སྐབས་དེར་ཁོ་བོས་ཁྱེད་ལ་བདག་ཕྱོགས་སུ་ཚོང་ལ་འགྲོ་
རྒྱུའི་རེ་བ་ལན་བསྟུད་དུ་བྱེད་པ་དེ་ཡང་གཞོན་ནུ་མ་དེ་འཚོལ་བར་འགྲོ་རྒྱུའི་ཆེད་
དུ་ཡིན། བྱ་བ་དེའི་དོན་དུ་བདག་གིས་བཤུལ་རིང་ལམ་གྱི་ངལ་བར་མི་འཛེམས་ལ།
ལམ་བར་དུ་འཇག་རྐུན་ཕྲད་ནས་རྒྱུ་དངོས་རྣམས་བཅོམ། འཁོར་གཡོག་རྣམས་
བསད་དེ་རང་ཉིད་གཅིག་པུར་གྲོགས་མེད་ཁེར་རྐྱང་དུ་ལུས་ནའང་ཇི་མི་སྙམ་པར་
ཡུལ་པཱ་ཟོ་རཱར་བསྐྱོད་…ཅེས་སྔ་ཕྱིའི་ལོ་རྒྱུས་རྣམས་ཞིབ་པར་གླེང་།
གནས་ཚུལ་དེ་དག་བྱུང་རྗེས་ཕ་ཡིས་ཁྱོད་གཉིས་གཉེན་སྒྲིག་བྱས་སམ་ཞེས་
576

ཀེ་མེ་ལུན་ཙེ་མན་གྱི་གཏམ་རྒྱུད།
ས་དྲིས།
ཀེ་མེ་ལུན་གྱིས་ངེད་གཉིས་གཉེན་སྒྲིག་བྱས་མེད། འོན་ཀྱང་བདག་གིས་མོ་
ཆུང་མར་ལེན་རྒྱུ་ཁས་བླངས་ཞེས་བརྗོད།
ཕ་ན་རེ། ཁྱོད་ཀྱིས་གཞོན་ནུ་མ་དེ་རང་གི་ཆུང་མར་ལེན་འདོད་པ་བདེན་ནམ།
ཀེ་མེ་ལུན་ན་རེ། ཕ་ཁྱེད་མོས་ན་ཁོ་བོས་མོ་རང་གི་ཆུང་མར་ལེན། ཁྱེད་མ་
མོས་ན་མི་ལེན།
ཕ་ན་རེ། ཁྱོད་ཀྱིས་མོ་ཆུང་མར་བླངས་ཚེ་ངེད་གཉིས་འདི་ཕྱི་གཉིས་ཀར་ཕ་
བུའི་འབྲེལ་བ་གཅོད། བདག་ནི་ཚེ་གང་རིང་ཁྱོད་ལ་འཁོན། བུད་མེད་དེས་རང་
གི་ཟླ་བོར་ལས་འབྲས་མི་སྲུང་བའི་བྱ་བ་ངན་པ་འདི་ལྟར་བྱས་ཀྱང་ཁྱོད་ཀྱིས་མོ་རང་
གི་ཆུང་མར་ལེན་འདོད་པ་ཡིན་ནམ། ཁྱོད་གོ་བར་གྱིས་ཤིག སྔར་བུད་མེད་དེས་
ཁྱོད་བསླུས་ནས་རང་གི་ཟླ་བོར་ངན་བྱས་པ་བཞིན་དུ་སླད་མོས་སྐྱེ་བོ་གཞན་བསླུས་
ནས་ཁྱོད་ལ་ཡང་ངན་བྱེད་སྲིད་པ་མ་ཡིན་ནམ། མོ་ནི་གཡོ་ཁྲམ་ལ་མཁས་པའི་བུད་
མེད་ཅིག་ཡིན་པས་བསྟེན་དུ་མི་རུང་། ཁྱོད་ཁོ་བོའི་ངག་ལ་མི་ཉན་ན་བདག་ནི་
ཁྱོད་དང་འཁོན་པར་བྱེད། གལ་ཏེ་ཁྱོད་ཁོ་བོའི་ངག་ལ་ཉན་ན་བདག་གིས་ཁྱོད་ལ་
བློ་རིག་བཀྲ་ཞིང་སྤྱོད་གཤིས་བཟང་ལ་རིགས་རུས་ཆོ་བྲང་ལེགས་པའི་གཞོན་ནུ་མ་
ཡིད་དུ་འོང་བ་ཞིག་བཙལ་ནས་རྒྱུ་འགྲོས་ལ་མི་འཛེམས་པར་བཀྲ་ཤིས་རྟེན་འབྲེལ་
གྱི་གཉེན་སྟོན་རྒྱ་ཆེ་བཤམས་ཏེ་མི་སྨོན་རང་སྐྱིད་ཀྱི་གཏམ་དོན་གཉིས་དགེ་ཡོང་བ་
ཞིག་བྱེད་ཅེས་བརྗོད། ཕ་རྒས་པོས་བསླབ་བྱ་དང༌། སྙན་ངག གཏམ་དཔེ་སོགས་
ལས་རྒྱུ་མཚན་མང་པོ་དྲངས་ཏེ་རང་གི་བུ་བློ་གྱུར་ཐབས་བྱས།
ཀེ་མེ་ལུན་ཙེ་མན་གྱིས་དེ་ལྟར་ལགས་ན་བདག་གིས་མོ་ཆུང་མར་མི་ལེན་ཞེས་
བརྗོད།
577

༄༅།།མཚན་ཞག་སྟོང་གི་གཏམ་རྒྱུད།
ཕས་ཁྱོད་ནི་བདག་གི་བུ་བཟང་པོ་ཞིག་རེད། ཅེས་བརྗོད་ནས་ཀེ་མེ་ལུན་གྱི་
དཔྲལ་བར་འོ་སྦྱར་ཏེ་བུ་ཁྱོད་ཚད་བཙུགས། བདག་གིས་ཅི་ནས་ཀྱང་ཁྱོད་ལ་ཆུང་
མ་མཛེས་ཤིང་ཡིད་དུ་འོང་བ་ཞིག་འཚོལ་ཞེས་བརྗོད།
ཨབ་ཏུན་རཱ་ཧུ་མན་གྱིས་ཨར་པི་ཏུའི་ཆུང་མ་དང་འབངས་མོ་མཉམ་དུ་སྟེང་
ཐོག་གི་ཁང་བུར་བཅུག་ནས་སྨྲས་པར། བདག་གིས་ཁྱོད་དང་ཁྱོད་ཀྱི་འབངས་མོ་
ཁང་བུ་འདི་རུ་འཇུག ཉོ་མི་བྱུང་ཚེ་ཁྱོད་གཉིས་ཚོང་བར་བྱེད། ཁྱོད་གཉིས་བདག་
གི་ངག་ལ་མ་ཉན་ན་བདག་གིས་གསོད་པར་བྱེད། ཅི་ཕྱིར་ཞེ་ན། ཁྱོད་གཉིས་ནི་
ཁྱི་སྤྱང་ལག་སྦྲེལ་བྱེད་མཁན་བུད་མེད་གདུག་པ་ཅན་ཞིག་རེད། ཅེས་བརྗོད་ནས་
འབངས་མོ་ནག་པོ་ཞིག་ཁོང་གཉིས་ལ་བཟའ་བཏུང་སྐྱེལ་ལེན་དང་སྲུང་བྱར་བཞག་
པ་དང་ཆབས་ཅིག་རང་གི་ཆུང་མར་ཁྱོད་ཀྱིས་བུད་མེད་དེ་གཉིས་ལ་ཉང་གནོན་
གསེང་ཤོར་མེད་པ་གྱིས། དེ་གཉིས་པོར་བཟའ་བཏུང་སྐྱེལ་ལེན་བྱེད་མི་འབངས་
མོ་ལས་གཞན་སུ་ཞིག་ཀྱང་སྟེང་ཐོག་གཏོང་མི་རུང་ཞེས་མངག་བྱ་བྱས།
དུས་དེ་ནས་བཟུང་ཨར་པི་ཏུའི་ཆུང་མ་དང་མོའི་གཡོག་མོ་གཉིས་སྟེང་ཐོག་གི་
ཁང་བུར་བཅུག་ནས་ཕྱི་རོལ་དང་འབྲེལ་མེད་དུ་ལུས་པས་མོ་ནི་སྔར་རང་གི་ཟླ་བོར་
མགོ་སྐོར་བཏང་བ་ཤིན་ཏུ་འགྱོད་ནས་ཉིན་མཚན་འཁོར་མོ་ཡུག་ཏུ་ངུ་བཞིན་བསྡད།
ཨབ་ཏུན་རཱ་ཧུ་མན་གྱིས་རང་གི་བུ་ལ་བག་མ་བཙལ་བ།
ཨབ་ཏུན་རཱ་ཧུ་མན་གྱིས་སྨྱན་པ་འགའ་ལ་གླ་རྔན་བྱིན་ཏེ་རང་གི་བུ་ལ་རིགས་
རུས་ཆོ་བྲང་བཟང་ཞིང་། སྐྱེ་འབྲས་ལང་ཚོ་མཛེས་པའི་བག་མ་ཞིག་འཚོལ་དགོས་
578

ཀེ་མེ་ལུན་ཙེ་མན་གྱི་གཏམ་རྒྱུད།
པའི་མངག་བྱ་བྱས། སྨྱན་པ་དེ་རྣམས་ཀྱིས་ཡུལ་གྱི་ཕུ་མདའ་ཀུན་ལ་བག་མ་འཚོལ་
བར་སོང་ཞིང༌། མཐར་ཆོས་བདག་གི་ཁྱིམ་དུ་སྲས་མོ་ཡིད་དུ་འོང་བ་ཞིག་ཡོད་སྐད་
ལ་དེར་སོང་བའི་ཚེ་བུ་མོ་དེ་ནི་སྐྱེ་འབྲས་ལང་ཚོ་མཚར་ལ་ཤེས་བྱ་ཡོན་ཏན་ཆེ་བ་
ཨེ་ཅིབ་ཡུལ་དུ་འགྲན་པའི་ཟླ་དང་བྲལ་བ་ཞིག་མཆིས། བུ་མོ་དེའི་ལང་ཚོའི་མཛེས་
སྡུག་ལ་བསམས་ན་ཨར་པི་ཏུའི་ཆུང་མ་ལས་ཀྱང་མཚར་བ་ཞིག་ཡོད་པས་སྨྱན་པ་
རྣམས་ཀྱིས་དེ་དོན་ཨབ་ཏུན་རཱ་ཧུ་མན་ལ་གཏམ་སྙན་བསྐྱལ།
ཨབ་ཏུན་རཱ་ཧུ་མན་གྱིས་གྲོང་ནང་གི་མི་དྲག་ཅིག་རོགས་ཟླར་སྦྲན་ནས་ཆོས་
བདག་གི་ཁྱིམ་དུ་བག་མ་སློང་བར་བསྐྱོད། ཁྱིམ་ཚང་གཉིས་པོ་རིགས་རུས་ཆོ་འབྲང་
མཐུན་པས་ཆོས་བདག་གིས་བུ་མོ་སྟེར་བའི་ཁས་བླངས་པས། རིང་པོར་མ་ཐོགས་
པར་གཉེན་གན་བཞག་སྟེ་གཉེན་སྒྲིག་གཏན་འཁེལ་གྱི་ཆོ་ག་བསྟར། དེ་ནས་བཀྲ་
ཤིས་གཉེན་སྟོན་གྱི་ཚེས་ཆ་བཟང་བསྒྲིགས་ཐོག་ཁྱིམ་གྱི་ཕྱི་ནང་ཀུན་ཏུ་མཛེས་པའི་
རྒྱན་སྤྲོས་ཀྱིས་ཉམས་དགའ་བར་བྱས་ཤིང་། བཟའ་བཏུང་གི་བྱེ་བྲག་ཕུན་སུམ་
ཚོགས་པའི་སྟོན་མོ་རྒྱ་ཆེར་བཤམས་ནས་ཉིན་དང་པོར་ཞལ་ལྕེ་གཅོད་པ་རྣམས་
མགྲོན་འབོད་ཀྱིས་ཡེ་ཤུའི་འཁྲུངས་སྐར་གྱི་རྟེན་འབྲེལ་བྱས་པ་དང་། ཉིན་གཉིས་
པར་ཚོང་རིགས་རྣམས་མགྲོན་དུ་བོས། ཉིན་གསུམ་པར་དཔོན་རིག་རྣམས་མགྲོན་
དུ་བོས། ཉིན་བཞི་པར་རིག་གནས་པ་རྣམས་མགྲོན་དུ་བོས། དེ་ལྟར་ཉིན་ཞག་
བཅུ་ཕྲག་བཞིའི་རིང་གཉེན་སྟོན་གྱི་སྤྲོ་ཆེན་ཟམ་མི་ཆད་པར་མཚན་མོ་ཡང་རྐང་
བྲོ་གླུ་གཞས་ལ་མཁས་པའི་སྒྱུ་རྩལ་པ་གདན་དྲངས་ནས་གླུ་གར་རོལ་མོའི་གཟིགས་
མོས་ཀུན་གྱི་ཡིད་སྤྲོ་བར་བྱས་ཏེ་སྔ་ན་མ་གྲགས་པའི་བཀྲ་ཤིས་གཉེན་སྟོན་གྱི་ཆོ་ག་
ལྷའི་དགའ་སྟོན་ལྷ་བུ་ཞིག་བསྟར། དེའི་རིང་ཨབ་ཏུན་རཱ་ཧུ་མན་གྱིས་ངལ་བ་ཁྱད་
བསད་ཀྱིས་ཉིན་ལྟར་རང་གི་བུ་ཀེ་མེ་ལུན་ཙེ་མན་ཁྲིད་དེ་སྐུ་མགྲོན་རྣམས་ལ་ཆད་
579

༄༅།།མཚན་ཞག་སྟོང་གི་གཏམ་རྒྱུད།
ལུས་མེད་པའི་སྣེ་ལེན་མགྲོན་སྐྱོང་བྱས་ནས་ཉིན་ལྟར་མཚན་མོའི་ཐུན་གྱི་མཐའ་མ་
བར་འ་འུར་དགའ་སྐྱིད་ཀྱི་དཔལ་ལ་ལོངས་སུ་སྤྱད།
ཨར་པི་ཏུ་ཨེ་ཅིབ་ཏུ་ར་མདའ་སྤྲད་ནས་ཡོང་བ།
ཀེ་མེ་ལུན་ཙེ་མན་གྱི་གཉེན་སྟོན་མཐའ་མའི་ཉིན་དེར་ཆགས་རྟེན་བྲལ་བའི་
ཕྱོགས་བཞིའི་ཉམ་ཐག་དབུལ་པོ་རྣམས་གསོལ་སྟོན་ལ་གདན་འདྲེན་པའི་གནས་ཚུལ་
ཐོས་མ་ཐག་ཉེ་འགྱང་ཕྱོགས་མཚམས་ཀུན་ནས་འཁྱེར་དམན་ཉམ་ཐག་ཅན་རྣམས་
ཚོ་དང་ཚོ་བྱས་ཏེ་མགྲོན་དུ་འབྱོར། ཀེ་མེ་ལུན་ཙེ་མན་ཕ་བུ་གཉིས་ཀྱིས་ཁོང་རྣམས་
ལ་བཟའ་བཏུང་གི་སྟོན་མོ་རྒྱས་པར་བཤམས་ཏེ་སྣེ་ལེན་མགྲོན་སྐྱོང་ལེགས་པར་བྱས།
སྐབས་དེར་ཕ་ལམ་འཚོང་མཁན་བཟོ་བོ་ཆེ་མོ་ཨར་པི་ཏུ་ཡང་ཉམ་ཐག་དབུལ་པོའི་
ཚོགས་དང་མཉམ་དུ་འདྲེས་ཏེ་གཉེན་སྟོན་ལ་ཡོང༌། ཁོ་ནི་རྐང་གོས་ཧྲུལ་ཞིང་མགོ་
ལུས་ཐམས་ཅད་ནས་ཐལ་བ་འཚུབ་པས་བཤུལ་རིང་ལམ་གྱི་ངལ་བས་དུབ་པའི་ཚུལ་
དང་ལྡན། ཁོ་མཐོང་མ་ཐག་ཀེ་མེ་ལུན་ཙེ་མན་གྱིས་ངོ་ཤེས་ཏེ་རང་གི་ཕ་ལ་ད་ལྟ་སྒོ་
འཛུལ་ཡོང་མཁན་ཉམ་ཐག་སྐྱེ་བོ་དེ་ལ་ལེགས་པར་གཟིགས་དང་ཞེས་བརྗོད།
ཁོའི་ཕ་ཡིས་མགྲིན་པ་གཟེངས་ཏེ་ལྟ་བའི་ཚེ་སྐྱེ་བོ་དེ་ནི་རྐང་གོས་ཧྲུལ་ཞིང་།
ལུས་ལ་སྒོར་གཉིས་ཙམ་ལས་མི་རི་བའི་ལྭ་རིང་ཞིག་གྱོན། ངོ་གདོང་སྐྱོ་ཞིང་མི་སྡུག་
པ། མགོ་དང་ལུས་པོ་ཡོངས་རྫོགས་ཐལ་བས་བྱིབས་པ་བྲོ་འཚལ་བའི་མི་ལྟར་སྐད་
སྒྲ་འདར་ཞིང་ཤུགས་མེད་པ། འགྲོ་བའི་ཚེ་ན་ལུས་འཁྱོར་ཞིང་གོམ་འགྲོས་མི་བརྟན་
པ། བལྟས་པ་ཙམ་གྱིས་བཤུལ་རིང་བགྲོད་པའི་ལམ་དུ་ངལ་དུབ་ཀྱིས་ཁྱུ་ལས་ཡར་
580

ཀེ་མེ་ལུན་ཙེ་མན་གྱི་གཏམ་རྒྱུད།
བའི་གནས་སྐོར་བ་དང་གཉིས་སུ་མེད་པ་ཞིག་མཆིས།
ཕས་ཀེ་མེ་ལུན་ཙེ་མན་ལ་སྐྱེ་བོ་འདི་སུ་ཡིན་ནམ་ཞེས་དྲིས།
ཀེ་མེ་ལུན་ཙེ་མན་ན་རེ། མི་དེ་ལ་ཨར་པི་ཏུ་ཟེར། ཁོ་ནི་ང་ཅག་གི་སྟེང་ཐོག་
ཏུ་བཅུག་པའི་གཞོན་ནུ་མ་དེའི་ཟླ་བོ་རེད།
ཕ་ན་རེ། དེ་ནི་ཁྱོད་ཀྱིས་བདག་ལ་བརྗོད་པའི་ཕ་ལམ་དཀྲུག་མཁན་བཟོ་བོ་
ཆེ་མོ་དེ་ཡིན་ནམ།
ཀེ་མེ་ལུན་ཙེ་མན་ན་རེ། དེ་རང་ཡིན་ནོ། །
ཨར་པི་ཏུ་ཨེ་ཅིབ་ཏུ་ཡོང་དོན།
ཨར་པི་ཏུ་ཨེ་ཅིབ་ཏུ་ཡོང་དོན་ནི། དེ་ཉིན་ཁོས་ཀེ་མེ་ལུན་ཙེ་མན་ལ་སྐྱེལ་མ་
བྱས་རྗེས་ཚོང་ཁང་དུ་ལོག་པའི་ཚེ་བཟོ་གནད་ཆེན་ཞིག་སྐྱེལ་མི་བྱུང་བས་ཁོས་ཉིན་
གང་འབུངས་ནས་བཟོ་བྱས། མུན་རུབ་མཚམས་སུ་ཚོང་ཁང་སྒོ་བརྒྱབ་སྟེ་ཁྱིམ་དུ་
ལོག་པའི་ཚེ་ཆུང་མ་དང་འབངས་མོ་གཉིས་ཀ་མཐོང་སར་མེད་ལ། ཁྱིམ་ནང་དུ་
སྒྲོན་མེ་ཡང་སྤར་མེད་པས་ཁྱིམ་ཚང་ཧྲིལ་པོ་མུན་པས་བཏུམས། ཁོ་ནི་སྨྱོ་བ་ལྟར་
ཁྱིམ་གྱི་མདོ་སྦུག་ཀུན་ལ་རྒྱུག་ནས་བཙལ་ཀྱང་ཀེར་མི་གཅིག་མ་རྙེད། ཁོས་མཛོད་
དུ་སོང་ནས་ལྟ་བའི་ཚེ་ལོ་མང་བསགས་པའི་རྒྱུ་དངུལ་རྣམས་མཐོང་སར་མེད་པས།
ཁོ་པ་གཉིད་ལས་བསད་པ་ལྟར་རང་གི་ཆུང་མས་ཀེ་མེ་ལུན་ཙེ་མན་དང་ཁ་མཐུན་
ངན་སྦྲེལ་གྱིས་རང་ལ་མགོ་སྐོར་བཏང་བ་ད་གཟོད་རྟོགས་པ་ན། ཡིད་ལ་འགྱོད་
པ་དྲག་པོ་སྐྱེས་ནས་ངུ་ཤོར། འོན་ཀྱང་གནས་ཚུལ་དེ་ཕྱིར་གྱར་སོང་ན་དགྲ་དགའ་
581

༄༅།།མཚན་ཞག་སྟོང་གི་གཏམ་རྒྱུད།
གཉེན་སྡུག་གི་བྱ་བ་ཐབས་རྡུགས་འདྲ་ཡོང་དོགས་ཀྱིས་ཡིད་ཀྱི་སྡུག་བསྔལ་ཁོག་ཏུ་
སྦས། ཁོའི་ཡིད་ལ་གལ་ཏེ་གསང་བ་གྱར་ཚེ་གཞན་གྱིས་འཕྱ་བ་མ་ཟད། རང་ཉིད་
ལ་མིང་ཆད་ཀྱང་ཡོང་སྲིད་པས་སྡུག་བསྔལ་དང་གྱོང་ཁ་རྣམས་རེ་ཞིག་ཁོག་ཏུ་སྦས་
ནས་སྡོད་རྒྱུའི་བློ་ཐག་བཅད།
ཕྱི་ཉིན་ཁོས་ཁྱིམ་གྱི་སྒོ་བརྒྱབ་སྟེ་ཚོང་ཁང་དུ་བསྐྱོད་ནས་རང་འོག་བཟོ་བོ་ཞིག་
ལ་སྨྲས་པར། བདག་གི་ཟླ་གྲོགས་ཚོང་པ་དེས་བདག་ཨེ་ཅིབ་ཡུལ་དུ་འགྲོ་དགོས་
པའི་འདུན་པ་དྲག་པོ་བྱེད། ཁོས་བདག་ཁྱོ་ཤུག་ཟུང་ངེས་པར་དུ་ཁོ་དང་མཉམ་དུ་
ཨེ་ཅིབ་ཏུ་འགྲོ་དགོས་ཚུལ་བརྗོད་པ་དང༌། གལ་ཏེ་ཁོ་བོ་མ་སོང་ན་ཁོ་པ་ཡང་རང་
ཡུལ་དུ་ལོག་མི་འགྲོ་བའི་མནའ་སྐྱེལ་དམ་བཅའ་འཇོག་པར་བྱེད་ན། བདག་གི་ཚོང་
ཁང་འདི་ཁྱོད་ལ་རྩིས་སྤྲོད་བྱེདད། གལ་ཏེ་རྒྱལ་པོ་ཆེན་པོས་བདག་གར་སོང་བཀའ་
རྩད་ཕེབས་ན་ཁྱོད་ཀྱིས་ཁོ་བོ་ཁྱིམ་མི་མཉམ་ཁྲིད་ཀྱིས་གནས་སྐོར་དུ་སོང་ཞེས་
བརྗོད་དགོས་པའི་མངག་བྱ་བྱས།
ཁོས་རང་འོག་བཟོ་བོ་དེ་ལ་མངག་བྱ་བྱས་རྗེས་རང་གི་དངོས་རིགས་རྩ་ཆེན་
འགའ་བཙོངས་ནས་རྟ་དྲེལ་དང༌། རྔ་བྱམས། བྲན་གཡོག གཞན་ཡང་འབངས་མོ་
གཅིག་བཅས་ཉོ་སྒྲུབ་ཀྱིས་ཉིན་ཞག་བཅུའི་རྗེས་རང་གི་ཉེ་དུ་སྤུན་མཆེད་རྣམས་དང་
གྱེས་ཏེ་གྲོང་ཁྱེར་པཱ་ཟོ་རཱ་ནས་ཐོན། སྐབས་དེར་མི་རྣམས་ཀྱི་ཡིད་ངོར་ཁོ་ནི་རང་གི་
ཆུང་མ་མཉམ་དུ་མ་ཁའི་ཡུལ་དུ་གནས་སྐོར་ལ་སོང་ཤག་གིས་ད་ནི་ཨཱ་ལཱ་ཐུགས་རྗེ་
ཅན་གྱིས་བདག་ཅག་རྣམས་སྡུག་བསྔལ་ལས་བསྐྱབས་པར་སྙམ་ནས་ཐམ་ཅད་དགའ་
སྤྲོའི་སྤུ་ལོང་གཡོས། ཅི་ཕྱིར་ཞེས་ན། རྣམ་ཀུན་ཁོ་ཅག་རྣམས་རེས་གཟའ་པ་སངས་
ནམ་ཤར་ལ་ཕྱག་ཁང་དང་རང་ཁྱིམ་དུ་བཅད་རྒྱར་བཞག་སྟེ་ཕྱི་རུ་སྒོ་དོན་མི་ཆོག་
པའི་ཁྲིམས་དེས་པཱ་ཟོ་རཱའི་སྐྱེ་བོ་རྣམས་ལ་ཁག་སྦྱོང་ཆེན་པོ་བཟོས་པར་བརྟེན། ད་
582

ཀེ་མེ་ལུན་ཙེ་མན་གྱི་གཏམ་རྒྱུད
ལམ་ཁོ་པ་ཁྱོ་ཤུག་ཟུང་གནས་སྐོར་དུ་སོང་བའི་གཏམ་དེ་ཐོས་པ་དང་སྐྱེ་བོ་ལ་ལས་
ང་ཅག་པཱ་ཟོ་རཱའི་མི་རྣམས་ཁོ་ལ་ཞེན་ལོག་ནས་ཡོད་པས། ད་ནི་ཁོ་རང་ཡུལ་དུ་
ཕྱིར་ལོག་བྱེད་མི་སྲིད་ཅེས་དང༌། ཡང་ལ་ལས་སླད་ཁོ་ཕྱིར་ལོག་བྱུང་ན་ཡང་སྲོལ་
ངན་དེ་མ་སྒྱུར་ཐབས་མེད་རེད་ཅེས་བརྗོད། པཱ་ཟོ་རཱའི་མི་རྣམས་དུས་ཡུན་རིང་པོའི་
ནང་ཁོ་པའི་སྡུག་སྦྱོང་འོག་དཀའ་སྡུག་ཆེན་པོ་བྱུང་བར་བརྟེན། ད་ལམ་ཁོ་པ་སོང་
བའི་གཏམ་བཟང་པོ་ཐོས་པ་ན་ཐམས་ཅད་དགའ་བ་བརྗོད་ཀྱིས་མི་ལངས་བ་བྱུང་
ནས་དེ་མར་རང་རང་ཁྱིམ་གྱི་ཁྱི་དང་ཞུམ་བུ་རྣམས་བཏགས་པ་ལས་བཀྲོལ།
དུས་ཀྱི་བགྲོད་པ་ཤིན་ཏུ་མྱུར་ཞིང་། ཨར་པི་ཏུ་སོང་རྗེས་ཀྱི་རེ་གཟའ་པ་སངས་
ཉིན་གཞུང་གཡོག་གིས་ཕྱག་འཚལ་མ་ཟིན་པའི་ཆུ་ཚོད་གཉིས་ཀྱི་གོང་མི་རྣམས་ཕྱག་
ཁང་དུ་འཛོམས་པའམ། ཡང་ན་རང་ཁྱིམ་གྱི་སྒོ་དང་སྒེའུ་ཁུང་རྣམས་བརྒྱབ་ནས་
ཁྱིམ་ནང་སྡོད་པ་ལས་ཕྱིར་དོན་མི་ཆོག་པ་དང༌། ཁྱི་ཞུམ་རིགས་ཀྱང་བཏགས་ནས་
འཇོག་དགོས་པའི་བརྡ་བསྒྲགས་པ་དང་མི་རྣམས་ཡིད་རྨུས་ཏེ་ཁྱུ་བསྒྲིགས་ཀྱིས་ཕོ་
བྲང་དུ་རྒྱལ་པོ་མཇལ་བར་སོང་ནས་སྨྲས་པར། ཀྱེ། རྒྱལ་པོ་ཆེན་པོ་མཁྱེན། ཕ་
ལམ་དཀྲུག་མཁན་བཟོ་བོ་ཆེ་མོ་ཨར་པི་ཏུ་ཁྱོ་ཤུག་ཟུང་མ་ཁའི་ཡུལ་ན་གནས་འཇལ་
དུ་སོང་བས་ང་ཅག་རྣམས་ད་དུང་བཅད་རྒྱར་སྡོད་དགོས་པ་ཅི་ཡིན་ཞེས་ཞུ་བ་ཕུལ།
རྒྱལ་པོ་ཐུགས་ཁྲོས་ནས་མི་ངན་དེས་ཁོ་པ་གནས་སྐོར་དུ་ཐོན་ཚུལ་བདག་ལ་
མི་ཤོད་པ་ཅི་ཡིན། ཁོ་པ་ཕྱིར་ལོག་རྗེས་བདག་གིས་བཀོད་པ་བཤད་ཆོག ཁྱོད་ཅག་
རྣམས་རང་རང་ཚོང་ཁང་དུ་སོང་ནས་ཚོང་གི་འདུ་འགོད་ལ་གཞོལ་ཞིག ཉིན་དེ་
རིང་ནས་བཟུང་བཅད་རྒྱ་གློད་པ་ཡིན་ཞེས་གསུངས།
583

༄༅།།མཚན་ཞག་སྟོང་གི་གཏམ་རྒྱུད།
ཨར་པི་ཏུའི་རྒྱུ་དངོས་ཇག་པས་བཅོམ་པ།
ཨར་པི་ཏུས་ཨེ་ཅིབ་ཏུ་ཡོང་བའི་ལམ་དུ་ཉིན་ཞག་བཅུ་ཙམ་བསྐྱོད་ནས་ཡུལ་
དེའི་ས་སྣེ་མ་ཟིན་གོང་སྔར་ཀེ་མེ་ལུན་ཙེ་མན་ཡུལ་པཱ་ཟོ་རཱར་མ་སླེབས་གོང་རྐུན་
ཇག་གིས་བཅོམ་པའི་གནས་ཚུལ་དེ་རང་ཕྲད། སྦག་ཏའི་ཇག་པས་ལམ་བཀག་སྟེ་
ཁོའི་ལུས་གོས་རྣམས་བཤུས། རྒྱུ་དངོས་རྣམས་ཕྲོགས། འཁོར་གཡོག་རྣམས་བསད།
རྐུན་ཇག་རྣམས་སོང་རྗེས་ཁོ་རིམ་གྱིས་དྲན་པ་གསོས་པའི་ཚེ་རང་ཉིད་ཁེར་མ་ལུས་
གཅེར་བུར་ཐང་སྟོང་དུ་ལུས་ནས་ཡོད། ཁོས་མུ་མཐུད་བསྐྱོད་དེ་མིའི་འགྲོ་བ་ཡོད་
པའི་གནས་ཤིག་ཏུ་སླེབས་པའི་ཚེ་མི་རྣམས་སྙིང་རྗེ་བཟོད་གླགས་མེད་པ་བྱུང་བས་
ཁོ་ལ་ལུས་སྒྲིབ་པའི་གོས་བྱིན། དེ་ནས་ཁོས་མུ་མཐུད་འགྲུལ་གྱི་ལམ་དུ་ཞུགས་ཏེ་
ལྟོ་སློང་བཞིན་ཡུལ་ནས་ཡུལ་དང་གྲོང་ནས་གྲོང་བརྒྱུད་དེ་སོང་སོང་བའི་མཐར་ཨེ་
ཅིབ་ཀྱི་ཡུལ་དུ་འབྱོར། སྐབས་དེར་ཡུལ་དེའི་སྐྱེ་བོ་སེམས་བཟང་ཅན་ཞིག་གིས་ཁོ་
ལ་སྨྲས་པར། གྲོང་ཁྱེར་ནང་འབྱོར་ལྡན་ཁྱིམ་ཚང་ཞིག་གིས་གཉེན་སྟོན་བཤམས་
ནས་དེ་རིང་ཉམ་ཐག་དབུལ་པོ་རྣམས་མགྲོན་དུ་འབོད་པ་ཡིན་པས་ཁྱོད་དེར་བཟའ་
བཏུང་བྱེད་པར་སོང་ཞེས་བརྗོད།
ཨར་པི་ཏུ་ན་རེ། བདག་ལམ་གང་ནས་འགྲོ་དགོས་པ་མི་ཤེས།
སྐྱེ་བོ་སེམས་བཟང་ཅན་ན་རེ། ཁྱོད་བདག་གིས་རྗེས་སུ་ཤོག་ཅིག གང་དུ་འགྲོ་
དགོས་པ་བདག་གིས་ཁྲིད།
སྐྱེ་བོ་སེམས་བཟང་ཅན་དེས་ཁོ་ཁྲིད་ནས་ཚོང་པ་འབྱོར་ཆེན་ཨབ་ཏུན་རཱ་ཧུ་
584

ཀེ་མེ་ལུན་ཙེ་མན་གྱི་གཏམ་རྒྱུད།
མན་གྱི་ཁྱིམ་གྱི་སྒོ་འགྲམ་བར་བསྐྱལ་ཏེ་ཁྱིམ་ཚང་འདིའི་ནང་གཉེན་སྟོན་གཤོམ་པ་
ཡིན་པས་ཁྱོད་བློ་བདེ་མོར་སོང༌། སུས་ཀྱང་ཁྱོད་འགོག་མི་སྲིད་ཅེས་བརྗོད།
ཨར་པི་ཏུ་ཀེ་མེ་ལུན་ཙེ་མན་གྱི་ཁྱིམ་དུ་འབྱོར་བ།
ཨར་པི་ཏུ་མདོག་ཡོངས་སུ་ཤོར་ནས་ཀེ་མེ་ལུན་ཙེ་མན་གྱི་ཁྱིམ་སྒོ་འཛུལ་མ་
ཐག་ཀེ་མེ་ལུན་ཙེ་མན་གྱིས་ཁོ་ངོ་ཤེས་ནས་གནས་ཚུལ་རྣམས་རང་གི་ཕ་ལ་བཤད་
པ་ན། ཕ་ཡིས་ད་ལྟ་ཁོ་གྲོད་པ་ལྟོགས་ནས་ཡོད་པས་ཁྱོད་ཀྱིས་གནས་སྐབས་ཁོ་ལ་
འདྲིས་མིག་གཏོང་མི་རུང་། སྔོན་ལ་ཁོ་པ་བཟའ་བཏུང་ཚིམ་པར་བྱེད་ཏུ་བཅུག་
ནས་བློ་ལྷོད་ལ་བབས་མཚམས་ཁོ་དང་གཏམ་གླེང་བྱས་ན་འགྲིག་ཅེས་བརྗོད། ཕ་བུ་
གཉིས་ཀྱིས་ངང་སྒུག་བྱས་ནས་ཁོ་པ་ཟས་ཀྱིས་གྲོད་པ་རྒྱག་ནས་ཁ་བཀྲུ་ལག་བཤལ་
བྱས་མཚམས་ཀོག་ཧྥེའི་བཏུང་བ་དང༌། མཐར་གླ་རྩི་དང་འབྲུག་མཆིལ་གྱི་དྲི་བསུང་
སྦྱར་བའི་མངར་ཟས་ལ་སྤྱད་རྗེས་སྟན་ལས་ལངས་ཏེ་འགྲོ་རྩིས་བྱེད་པའི་ཚེ་ན་ད་
གཟོད་སྦྱིན་བདག་གིས་བྲན་གཡོག་ཅིག་ཁོ་འབོད་པར་བཏང༌། འཁོར་གཡོག་དེས་
ཁོ་ལ། སྐུ་མགྲོན་ལགས། ང་ཅག་གི་སྐུ་ངོ་ཨབ་ཏུན་རཱ་ཧུ་མན་གྱིས་ཁྱེད་ལ་བཀའ་
མོལ་ཞུ་དགོས་གསུངས་པས། ཁྱེད་ང་དང་མཉམ་དུ་ཕེབས་ཤོག་ཅེས་བརྗོད།
ཨར་པི་ཏུ་ན་རེ། སྐུ་ངོ་སུ་ཡིན་ནམ།
འཁོར་གཡོག་ན་རེ། གཉེན་སྟོན་གཤོམ་མཁན་སྦྱིན་བདག་དེ་རེད།
ཨར་པི་ཏུའི་ཡིད་ལ་སྦྱིན་བདག་དེས་བདག་ལ་གསོལ་རས་ཅི་གནང་ཡོང་
ངམ་སྙམ་ནས་འཁོར་གཡོག་དེ་དང་མཉམ་དུ་སོང༌། ཁོ་སྐུ་ངོའི་འགྲམ་དུ་སླེབས་
585

༄༅།།མཚན་ཞག་སྟོང་གི་གཏམ་རྒྱུད།
པ་དང་རང་གི་ཟླ་གྲོགས་ཀེ་མེ་ལུན་ཙེ་མན་ངོ་ཤེས་པས་སྐྱེངས་ཏེ་འགྱེལ་ལ་ཁད་དུ་
གྱུར། ཀེ་མེ་ལུན་ཙེ་མན་གྱིས་དེ་མར་སྟན་ལས་ལངས་ཏེ་ཁོ་ལ་འཐམས་པས་གཉིས་
ཀ་ཡིད་སྐྱོའི་མིག་ཆུ་ལྷུང་ལྷུང་དུ་ཤོར་ནས་མིད་པ་འཆུས། སྐབས་དེར་ཨབ་ཏུན་རཱ་
ཧུ་མན་གྱིས་ཤིན་ཏུ་ཁྲོ་བའི་རྣམ་འགྱུར་དང་བཅས་ཏེ་ཀེ་མེ་ལུན་ཙེ་མན་ལ་ལེགས་
ཉེས་བླང་དོར་མི་ཤེས་པའི་ལྐུག་པ་ཁྱོད། རང་གི་ཟླ་གྲོགས་རྙིང་པ་དང་བྱ་རྡོ་ལམ་
ཕྲད་བྱུང་དུས་ཁྱོད་རྣམ་འགྱུར་འདི་འདྲ་འཛིན་པ་ཅི་ཡིན། ཁྱོད་ཀྱིས་སྔོན་ལ་ཁོ་
ཁྲུས་ལ་ཁྲིད་དགོས་པ་དང༌། དེ་ནས་ཁོ་ལ་རང་གི་གནས་བབ་དང་མཚུངས་པའི་
གྱོན་གོས་བཟང་པོ་ཞིག་གཡོགས་རྗེས་སྣེ་ལེན་མགྲོན་སྐྱོང་ལེགས་པར་བྱེད་དགོས་
པ་ཡིན་ཞེས་བསྡིགས་ནས་དྲན་སྐུལ་བྱས། ཕ་ཡི་བཀའ་སྐྱོན་ཕེབས་རྗེས་ཁོས་འཁོར་
གཡོག་འགའ་མངགས་ཏེ་ཨར་པི་ཏུ་ཁྲུས་ལ་བཏང་བ་མ་ཟད། གསེར་སྲང་སྟོང་ཕྲག་
རི་བའི་གྱོན་ཆས་ཉོས་ཏེ་ཁོ་ལ་གཡོགས། དེ་ཉིན་གཉེན་སྟོན་ལ་འབྱོར་བའི་མགྲོན་
པོ་རྣམས་ཀྱིས་ཀེ་མེ་ལུན་ཙེ་མན་ལ་མགྲོན་པོ་དེ་སུ་ཡིན་ནམ་ཁྱོད་གཉིས་གང་ནས་
ངོ་ཤེས་པ་ཡིན་ཞེས་ཨར་པི་ཏུའི་གནས་ཚུལ་དྲིས། ཀེ་མེ་ལུན་ཙེ་མན་ན་རེ། ཁོ་ནི་
བདག་གི་ཟླ་གྲོགས་བཟང་པོ་ཡིན། སྔར་བདག་ཁོ་པའི་ཁྱིམ་ན་གནས་ཚང་དུ་སྡོད་
སྐབས་ཁོས་བདག་ལ་གུས་པ་དང་བརྩེ་བ་ཆེན་པོས་མགྲོན་དུ་བསྐྱངས་པའི་དྲིན་ནི་
བརྗོད་པར་དཀའ། ཁོ་ནི་བསོད་ནམས་ཅན་གྱི་འབྱོར་ལྡན་པ་ཞིག་རེད། ཕ་ལམ་
གྱི་ཕྲ་རྒྱན་རྒྱག་པའི་ལས་སུ་གཞོལ། ཁོའི་ལག་རྩལ་ནི་བཟོ་བོ་གཞན་སུ་ཞིག་གི་
ཀྱང་དོ་བར་མི་ནུས་ལ། ཡུལ་པཱ་ཟོ་རཱའི་རྒྱལ་པོས་གཟིགས་པ་ཤིན་ཏུ་ཆེ་བས་ཁོའི་
གནས་བབ་ཧ་ཅང་མཐོ་བ་ཡིན། ཞེས་ཁོང་གཉིས་པོ་ངོ་ཤེས་བྱུང་ལུགས་དང་ཕན་
ཚུན་འབྲེལ་ལམ་ཟབ་པའི་གནས་ཚུལ་རྣམས་བརྗོད་ནས་ཁོ་ལ་བསྔགས་བརྗོད་རྒྱ་ཆེ་
བྱས་མཚམས་ཨར་པི་ཏུ་ནི་བདག་ལ་དྲིན་ཤིན་ཏུ་ཆེ་བས་བདག་གིས་ཁོ་པའི་བཀའ་
586

ཀེ་མེ་ལུན་ཙེ་མན་གྱི་གཏམ་རྒྱུད།
དྲིན་ཇི་ལྟར་གཟོ་ཞེས་བརྗོད།
ཀེ་མེ་ལུན་ཙེ་མན་གྱིས་ཨར་པི་ཏུ་ལ་བསྔགས་བརྗོད་ལན་བསྟུད་དུ་བྱས་པས་
དེར་ཡོད་མི་རྣམས་ལ་བག་ཆགས་ཟབ་མོ་བྱུང་ནས་ཀུན་གྱི་སྣང་ངོར་ཁོ་ནི་བླ་ན་མ་
མཆིས་པའི་སྐྱེ་བོ་ཞིག་ཡིན་པར་སྙམ་ནས་སྨྲས་པར། ངེད་རྣམས་ཀྱིས་ཁྱེད་ཀྱི་ངོ་
ཆེན་ལ་བལྟས་ནས་ཁོ་ལ་གུས་བཀུར་དང་དགའ་ཞེན་བྱེད། འོན་ཀྱང་ཁོ་པ་རང་གི་
ཕ་ཡུལ་བཞག་ནས་ཨེ་ཅིབ་ཏུ་ཡོང་དོན་ཅི་ཡིན་པ་དང་། །ད་ཆ་ཁོ་པ་ལུས་ངན་འདི་
འདྲར་གྱར་དོན་ཅི་ཡིན།
ཀེ་མེ་ལུན་ཙེ་མན་ན་རེ། ཁྱོད་ཅག་ཡ་མཚན་བྱེད་དགོས་དོན་མེད། འགྲོ་བ་མི་
ཡི་སྐྱིད་སྡུག་གན་ལྡེ་མགོ་སྦྲེལ་དུ་གནས་ཤིང༌། བདག་པཱ་ཟོ་རཱར་འབྱོར་སྐབས་གནས་
ཚུལ་འདི་ལས་ཀྱང་སྡུག ཅི་ཕྱིར་ཞེ་ན། སྐབས་དེར་བདག་ནི་ལུས་ལ་གྱོན་པ་ཡང་
མེད་པར་གཅེར་བུར་འགྲོ་བ་ཡིན་ན། ཨཱ་ལཱ་ཐུགས་རྗེ་ཅན་དང་ཁོང་གིས་བསྐྱབས།
འོན་ཀྱང་ཁོང་ཨེ་ཅིབ་ཏུ་སླེབས་དུས་ལུས་སྒྲིབ་པའི་གྱོན་པ་ནི་ཡོད་པ་ཡིན། བདག་
ནི་ལམ་དུ་རྐུན་ཇག་ཕྲད་ནས་ཁལ་རྔ་རྒྱུ་དངོས་རྣམས་བཅོམ། འཁོར་གཡོག་རྣམས་
བསད། བདག་གི་ལུས་གོས་རྣམས་བཤུས། རྐུན་ཇག་རྣམས་སོང་མཚམས་བདག་
མི་རོའི་ཁྲོད་ནས་གོག་སྟེ་ལུས་གཅེར་བུར་གྲོང་ཁྱེར་པཱ་ཟོ་རཱར་བྲོས་ཡོང་སྐབས་སྐྱེ་བོ་
སེམས་བཟང་ཅན་འདིས་བདག་ལ་གོས་བྱིན་པ་དང༌། བདག་ཁོང་གི་ཁྱིམ་དུ་ཉར་
ནས་ལག་སྣེ་ཡང་བྱིན། ཕྱིས་བདག་ལ་ལམ་འགྲོ་རྒྱུག་ནས་རང་ཡུལ་དུ་ལོག་ཐུབ་པ་
འདི་ནི་ཨཱ་ལཱ་ཐུགས་རྗེ་ཅན་དང་བདག་གི་ཟླ་གྲོགས་བཟང་པོ་འདི་རང་གི་དྲིན་ལས་
བྱུང་། བདག་རང་ཡུལ་དུ་ཕྱིར་ལོག་ཡོང་སྐབས་ཁོང་གིས་སྐྱེས་མང་པོ་བྱིན་པས་ཚུར་
ཡོང་གི་འགྲུལ་ལམ་ཕྱུག་པར་བྱས། སྐབས་དེར་ཁོང་ནི་ནོར་ལོངས་སྤྱོད་འཛོམས་
པའི་འབྱོར་ལྡན་པ་ཞིག་ཡིན་པས་འཚོ་གོས་གང་ལའང་ཐོགས་པ་མེད། འོན་ཀྱང་ད་
587

༄༅།།མཚན་ཞག་སྟོང་གི་གཏམ་རྒྱུད།
ཆ་ལུས་ངན་འདི་ལྟ་བུར་གྱུར་བ་ནི་ཁོང་ལ་རྐྱེན་གོད་གློ་བུར་བ་ཞིག་ཕྲད་ནས་རང་
ཡུལ་དང་མི་བྲལ་ཐབས་མེད་བྱུང་སྟེ་ལམ་བར་དུ་ཁོ་བོ་དང་འདྲ་བར་རྐུན་ཇག་གིས་
བཅོམ་པའང་སྲིད་ན་འདི་ལ་ཡ་མཚན་རྒྱུ་ཅི་མེད། ད་ལན་བདག་གིས་འཇུངས་པ་
མེད་པར་ཁོང་ལ་རོགས་རམ་བྱས་ནས་སྔར་གྱི་དྲིན་གཟོ་བར་བྱེད་དགོས་པ་ཡིན་
ཞེས་བརྗོད།
ཀེ་མེ་ལུན་ཙེ་མན་ཕ་བུ་གཉིས་པོས་ཨར་པི་ཏུ་ལ་སེམས་གསོ་བྱེད་པ།
ཀེ་མེ་ལུན་ཙེ་མན་གྱི་འཁོར་གཡོག་གིས་སྦྱིན་བདག་གི་བཀའ་བཞིན་ཨར་པི་
ཏུ་ཁྲུས་ཁང་དུ་ཁྲིད་ནས་ཚང་མས་ཧ་རུབ་སྦར་རུབ་ཀྱིས་ཁོའི་ལུས་ལ་བྱི་དོར་བྱས་
ཏེ་ལུས་ཀྱི་དྲེག་པ་དང་དྲི་མ་རྣམས་བཀྲུས་རྗེས་གསེར་སྲང་སྟོང་ཕྲག་རི་བའི་གོས་
བཟང་གཡོགས་ཏེ་འབྱོར་ལྡན་ཚོང་པ་ཇི་ལྟ་བ་ཞིག་ཏུ་བཅོས་རྗེས་འཁོར་གཡོག་
རྣམས་ཀྱིས་བསྐོར་ནས་ཀེ་མེ་ལུན་ཙེ་མན་གྱི་ཁྱིམ་དུ་ཁྲིད། ཁོ་སླེབས་པ་དང་དེར་
ཡོད་མི་རྣམས་སྟན་ལས་ལངས་ཤིང་གུས་པའི་བསུ་བ་བྱས་ཏེ་གྲལ་འགོར་བཀོད། ཀེ་
མེ་་ལུན་ཙེ་མན་གྱིས་གུས་པ་ཆེན་པོས་གྲོགས་པོ་བཟང་པོ། ཁྱེད་ལ་ཉེར་འཚེ་མེད་པ་
དང་ལམ་འགྲོ་ཡོང་བར་སྨོན། ཁྱེད་ལ་གོད་ཆགས་ཅི་བྱུང་བ་གསུང་མི་དགོས། ཁོ་
བོ་ནི་སྐྱིད་སྡུག་གང་ཡང་མྱང་མྱོང་བའི་སྐྱེ་བོ་ཞིག་ཡིན། གལ་ཏེ་ཁྱེད་ལམ་བར་དུ་
རྐུན་ཇག་ཕྲད་ནས་ལུས་གོས་རྣམས་བཤུས། རྒྱུ་དངོས་རྣམས་ཕྲོགས་སོང་བ་ཡིན་
ནའང་སྲོག་མ་ཤོར་བ་ནི་ཆག་སྒོ་ཆེ་ལ་གོད་ཀ་འབྲིང་གི་དཔེ་ལྟར་རླུང་རྟས་བསྐྱབས་
པས་ཁྱེད་ཐུགས་གཡེང་མི་དགོས། ཅི་ཕྱིར་ཞེ་ན། སྔར་ཁོ་བོ་རྐུན་ཇག་གིས་བཅོམ་
588

ཀེ་མེ་ལུན་ཙེ་མན་གྱི་གཏམ་རྒྱུད།
ནས་ལུས་གཅེར་བུར་ཁྱེད་ཀྱི་ཡུལ་དུ་བྲོས་ཡོང་སྐབས་ཁྱེད་ཀྱིས་བདག་ལ་ཟས་གོས་
ཀྱི་སྦྱིན་པ་བཏང་བ་མ་ཟད། གུས་བརྩེ་ཆེན་པོས་ཁོ་བོ་དྲིན་གྱིས་བསྐྱངས། ད་ཆ་
ཁྱེད་སྡུག་ཐོག་ལ་སྔར་ཁྱེད་ཀྱིས་བདག་ལ་ཇི་ལྟར་དྲིན་གྱིས་བསྐྱངས་པ་ཇི་བཞིན་
ཁོ་བོས་ཁྱེད་ཀྱི་དྲིན་གཟོ་བར་བྱེད་རྒྱུ་ཡིན་ན་ཁྱེད་ཐུགས་བློ་བདེ་མོར་བཞུགས་ཞེས་
བརྗོད།
ཀེ་མེ་ལུན་ཙེ་མན་གྱིས་དེ་ལྟར་ཁོ་ལ་སེམས་གསོའི་གཏམ་ལན་བསྟུད་དུ་བྱས་
ནས་ཁོས་རང་གི་ཆུང་མའི་གནས་ཚུལ་བརྗོད་དེ་དོན་གྱི་གསང་བ་རྟོལ་དོགས་ཀྱིས་
ཕ་རོལ་ལ་གཏམ་སྨྲ་བའི་སྐལ་བ་མ་བྱིན། ཀེ་མེ་ལུན་ཙེ་མན་གྱིས་སྙན་ངག་ལས་
འཕྲོས་པའི་དཔེ་མཚོན་དང་ངག་གཏམ་ཁྲོད་ཀྱི་བསླབ་བྱ་སོགས་གནས་ལུགས་རྒྱུ་
མཚན་ཇི་སྙེད་ཅིག་དྲངས་ནས་ཁོ་ལ་སེམས་གསོ་དང་སློབ་སྟོན་རྫོགས་རྒྱུ་མེད་པ་
ཞིག་བྱས། ཨར་པི་ཏུས་ཀེ་མེ་ལུན་ཙེ་མན་གྱི་བློ་རྟོགས་པས་ཁོག་ནང་དུ་མེ་འབར་
ཡང་ཁ་ནང་ནས་དུ་བ་མ་བཏོན་པར་རེ་ཞིག་དེ་སྐོར་གླེང་སློང་ཙམ་མ་བྱས།
ཨབ་ཏུན་རཱ་ཧུ་མན་ཕ་བུ་གཉིས་པོས་ཨར་པི་ཏུ་མགྲོན་གྱི་མཆོག་ཏུ་བཀུར་ནས་
སྣེ་ལེན་ཟབ་ཅིང་རྒྱས་པ་བྱས།ས། མཐར་ཁོ་གཟིམ་ཆུང་སྦུག་ཏུ་གདན་དྲངས་ཏེ་ཕྱི་མི་
དང་ལོག་བཅད་ཀྱི་མཚམས་སུ་ད་གཟོད་དོན་ངོ་མ་གླེང་འགོ་བཙུགས། ཨབ་ཏུན་རཱ་
ཧུ་མན་གྱིས་གདན་ཞུས་སྐུ་མགྲོན་ཚོགས་པའི་དབུས་སུ་ཁྱོད་ལ་གཏམ་སྨྲ་བའི་སྐལ་
བ་མ་བྱིན་པ་ནི། ང་ཅག་ཕན་ཚུན་གཉིས་ཀའི་ངོ་གདོང་ཆུ་བསྐྱུར་སོང་ན་མིས་འཕྱ་
ཁྱི་དགོད་ཀྱི་ལས་སུ་འགྲོ་བས་མི་ལེགས། ད་ནི་འདིར་ངེད་ཕ་བུ་གཉིས་དང་ཁྱེད་
ལས་ཕྱི་མི་མེད་ན། ཁྱེད་གང་འདོད་པ་ཤོད་ལ་ཁྱེད་ཅག་ཁྱོ་ཤུག་དབར་གྱི་འཁོན་
རྩོད་དང་བདག་གི་བུའི་དབར་བྱུང་བའི་གནས་ཚུལ་རྣམས་ཐལ་ལུས་མེད་པ་བདག་
ལ་ཤོད་ཅིག
589

༄༅།།མཚན་ཞག་སྟོང་གི་གཏམ་རྒྱུད།
ཨར་པི་ཏུས་བྱ་བའི་སྔ་ཕྱིའི་བྱུང་རིམ་རྣམས་སྦ་གསང་མེད་པར་གླེང༌། ཚོང་པ་
ནི་གཏམ་དེ་ཐོས་པ་དང་བྱ་བའི་གནས་ལུགས་རྟོགས་ནས་སྨྲས་པ། བྱ་བ་འདི་ནི་
ཁྱེད་ཀྱི་ཆུང་མས་ལན་ནམ། ཡང་ན་བདག་གི་བུ་ཡིས་ལན་ནམ་ཞེས་དྲིས།
ཨར་པི་ཏུ་ན་རེ། ཨཱ་ལཱ་ཚད་བཙུགས། བྱ་བ་འདི་ཁྱེད་ཀྱི་ཨ་ཝར་ལ་ལན་ཁག་
མེད། ཐམས་ཅད་བདག་གི་ཆུང་མ་འཕྱན་མོ་དེ་རང་གིས་ལན།
ཨབ་ཏུན་རཱ་ཧུ་མན་གྱིས་ཨར་པི་ཏུ་ལ་བརྟག་པ།
ཨབ་ཏུན་རཱ་ཧུ་མན་གྱིས་རང་གི་བུ་ཁུག་ཅིག་ཏུ་ཁྲིད་ནས་ཤབ་ཤུབ་ཏུ་སྨྲས་
པར། བུ་ཁྱོད་གོ་བར་གྱིས་ཤིག ད་ཐེངས་ང་ཅག་གིས་བརྟག་པར་གཞིགས་ན། ཁོའི་
ཆུང་མ་ནི་བུད་མེད་འཕྱན་མོ་ཞིག་ཡིན་པ་གསལ་བར་རྟོགས། ད་ནི་བདག་གིས་
ཨར་པི་ཏུ་ནི་སྙིང་ལ་རུས་པ་ཡོད་པའི་ཕོ་ཁྱོ་ག་ཅིག་ཡིན་མིན་བརྟག
ཀེ་མེ་ལུན་ཙེ་མན་ན་རེ། ཇི་ལྟར་བརྟག་གམ།
ཕ་ན་རེ། བདག་གིས་ཁོ་ལ་ཁྱོད་ཁྱོ་ཤུག་ཟུང་འགྲིག་ཐབས་བྱེད་ཟེར། གལ་ཏེ་
ཁོ་པས་བཟོད་སྒོམ་བྱས་ཏེ་བུད་མེད་དེ་རང་དགར་རྒྱ་ཡན་དུ་བཏང་ཚེ་བདག་གིས་
རལ་གྲི་ཕྱུངས་ནས་ཁོ་གསོད་རྒྱུ་དང་། དེ་ནས་ཁོའི་ཆུང་མ་གདུག་པ་ཅན་དེ་དང་
གཡོག་བུ་མོ་དེ་ཡང་གསོད་པར་བྱེད། ཅི་ཕྱིར་ཞེ་ན། སྙིང་ལ་རུས་པ་མེད་པའི་སྐྱེ་བོ་
བྱབ་ཆུང་བ་འདི་རིགས་སྤྱི་ཚོགས་ལ་ཕན་པ་མ་མཆིས། གལ་ཏེ་ཁོ་པས་བདག་གིས་
བཤད་པ་དང་དུ་མི་ལེན་པར་བུད་མེད་དེ་ལ་བཟོད་སྒོམ་མི་བྱེད་ན་བདག་ནི་སྐྱེ་བོ་
དེ་རིགས་ལ་གཅེས་པས་ཁྱོད་ཀྱི་གཅུང་མོ་གཱ་ཁེ་པན་སཱ་པཱ་ཧ་ཁོའི་ཆུང་མར་སྟེར་རྒྱུ་
590

ཀེ་མེ་ལུན་ཙེ་མན་གྱི་གཏམ་རྒྱུད།
མ་ཟད། ཁོ་ལ་ཁྱོད་ཀྱིས་ཁུར་ཡོང་བའི་ཁོ་པའི་རྒྱུར་ནོར་ལས་ཀྱང་མང་བ་བྱིན།
རྒད་པོས་རང་གི་འདུན་པ་རྣམས་ཀེ་མེ་ལུན་ཙེ་མན་ལ་བཤད་རྗེས་རྟབ་རྟབ་
པོར་གཟིམ་སྦུག་ཏུ་སོང་ནས་ཨར་པི་ཏུར་སྨྲས་པར། བཟོ་བོ་ཆེ་མོ། བུད་མེད་རིགས་
དང་འགྲོགས་དགོས་ཚེ་ཅི་ནས་ཀྱང་བཟོད་སྒོམ་བྱེད་དགོས་པ་ཡིན། བུད་མེད་ཅིག་
ལ་ཆགས་ན་བློ་རྒྱ་ཆེན་པོ་དགོས། གང་ལགས་ཤེ་ན། བུད་མེད་ནི་རང་གི་ལང་ཚོའི་
མཛེས་སྡུག་གིས་སྐྱེས་བོ་ཕལ་ཆེར་འཕྲུལ་བའི་ལམ་དུ་འཇུག་པ་མ་ཟད། ལྷག་པར་
དུ་རང་གི་ཟླ་བོས་བརྩེ་ཞིང་གཅེས་པར་བྱེད་པའི་བུད་མེད་རྣམས་དྲེགས་པ་དང་།
ང་རྒྱལ། གླགས་ཡུས་བཅས་ཀྱི་སྤྱོད་ཚུལ་འཛིན་པ་ཡིན། སྐྱེས་པ་རྣམས་ཀྱིས་རང་
གི་ཆུང་མའི་ཚུལ་མིན་གྱི་སྤྱོད་པ་ཕྲན་བུ་ཙམ་ལ་སེམས་འཛིན་བྱས་ཏེ་རླུང་བསྟན་
ན་ཁྱིམ་ཐབ་དབར་གྱི་བརྩེ་དུང་ལ་ལྷད་ཞུགས་ནས་འཚོ་བ་སྐྱིད་པོ་ཡོང་མི་སྲིད་ན།
སྐྱེས་པས་བློ་རྒྱ་ཆེན་པོས་བཟོད་སྒོམ་བྱས་ཚེ་བུད་མེད་ཀྱི་བློ་དང་མཐུན་པས་ཁོ་ཚོས་
དགའ་པོ་བྱེད་སྲིད། ཁྱོ་བོས་རང་གི་ཆུང་མར་བཟོད་སྒོམ་དང་བསམ་ཤེས་མ་བྱས་
ན་ཁྱིམ་ཚང་བདེ་བ་མི་སྲིད། གནའ་མིའི་ངག་རྒྱུན་དུ་བུད་མེད་མཁའ་ལ་གནས་
གྱུར་ན། སྐྱེས་པས་ངེས་པར་གཟེངས་ནས་ལྟ་ཞེས་བུད་མེད་རྣམས་ལ་བསྟོད་པ་
ཡིན། ཡང་ཕྱོགས་གཞན་ཞིག་ནས་གླེང་ན། བཟོད་པའི་བློ་དང་ལྡན་པ་ནི་སྐྱེས་བུ་
དམ་པའི་ངང་ཚུལ་ཡིན། དག་གི་ཁྱིམ་གྱི་སྟེང་ཐོག་ཏུ་སྡོད་པའི་བུད་མེད་དེ་ནི་
ཁྱོད་དང་ལོ་མང་གཤིབས་པའི་ཆུང་མར་སོང་གཤིས། ཁྱོད་ཀྱིས་མོ་ལ་བསམ་ཤེས་
དང་བཟོད་སྒོམ་བྱེད་དགོས། དེ་ནི་ཁྱོད་ཅག་ཁྱིམ་ཐབ་ཟུང་བདེ་བའི་འཚོ་བར་
རོལ་བའི་མཐུན་རྐྱེན་དུ་མཆིས། བུད་མེད་རྣམས་ནི་བློ་རྒྱ་ཆུང་ཞིང་ཆོས་ཀྱི་རྟོགས་
པ་དམན་པས་བྱ་བ་ངན་པའི་རིགས་ལ་འཇུག་སྲིད་པ་ཡིན། འོན་ཀྱང་ཁོ་ཚོས་རང་
ཉེས་ལ་གྱོད་བཤགས་བྱེད་སྲིད། ཨཱ་ལཱའི་ཐུགས་རྗེས་མོས་སླད་བྱ་བ་ངན་པ་དེ་རིགས་
591

༄༅།།མཚན་ཞག་སྟོང་གི་གཏམ་རྒྱུད།
བྱེད་མི་སྲིད་ན། ད་ལན་ཁོ་བོས་བར་གྱི་མི་དང་མཚམས་ཀྱི་རྡོ་བའི་ཚུལ་གྱིས་ཁྱེད་
གཉིས་འདུམ་པའི་རེ་བ་བྱེད། ཁོ་བོས་ཁྱེད་ཀྱི་རྒྱུ་ནོར་རྣམས་ལྷག་ལྷག་ཁྱེད་ལ་ཕྱིར་
འབུལ་ཞུ། གལ་ཏེ་ཁྱེད་འདིར་བཞུགས་འདོད་ན་བདག་གིས་སྤྲོ་བ་ཆེན་པོས་དགའ་
བསུ་ཞུ་རྒྱུ་དང་། ཁྱེད་རྣམས་ཀྱི་ཐུགས་འདུན་ཡིད་བཞིན་དུ་འགྲུབ་པའི་ཕན་གྲོགས་
བྱེད། གལ་ཏེ་ཁྱེད་རང་ཡུལ་ལ་ཞེན་ནས་ཕྱིར་ལོག་མི་ཕེབས་ཐབས་མེད་ཡིན་ན།
དགོས་ཆ་ཅི་དགོས་ཁོ་བོས་གྲ་སྒྲིག་བྱེད། གཟིགས་དང་འདིར་རྔ་བྱམས་ཀྱང་འབུལ་
ཆོག་ཡོད་པས་ཁྱེད་སྟེང་ཞལ་དང་འབངས་མོ་བཅས་པ་གནས་སྐབས་འདིར་ཞུགས་
ནས་རང་ཡུལ་དུ་བྱོན་ན་འགྲིག སྔོན་ལས་ཀྱིས་སྦྲེལ་བའི་ཁྱིམ་ཐབ་ནི་མི་ཚེ་མཐའ་
ལ་འཁྱོལ་བ་དགོས་ཤིང་། ཁྱོ་ཤུག་དབར་ཡུན་རིང་གཤིབས་དྲིས་བྱེད་པའི་ནང་ཕན་
ཚུན་གལ་འདུ་དང་འཁོན་ཐོགས་རིགས་རྟག་ཏུ་ཐོན་སྲིད་པས། ཁྱོད་ཀྱིས་དེ་རིགས་
ལ་སེམས་འཛིན་མི་བྱེད་པར་བཟོད་སྒོམ་བྱེད་དགོས་ཞེས་བརྗོད།
ཨར་པི་ཏུ་ན་རེ། སྐུ་ཞབས་མཁྱེན། ནག་མོ་དེ་གང་དུ་ཡོད་དམ་ཞེས་དྲིས།
ཨབ་ཏུན་རཱ་ཧུ་མན་ན་རེ། མོ་ནི་བདག་གི་ཁྱིམ་གྱི་སྟེང་ཐོག་ཏུ་ཡོད། ཁྱེད་
གཟིགས་པར་ཕེབས་ནས་མོ་དང་འདུམ་པར་གྱིས་ལ་མོ་སྐྲག་ཏུ་མ་འཇུག བདག་
གི་བུ་ཡིས་མོ་ཁྲིད་ནས་རང་ཡུལ་དུ་ལོག་རྗེས་མོ་དང་གཉེན་སྒྲིག་བྱེད་དགོས་ཚུལ་
བརྗོད། འོན་ཀྱང་ཁོ་བོས་བྱ་བ་དེ་མཐའ་གཅིག་ཏུ་བཀག་ནས་མོ་སྟེང་ཐོག་ཏུ་ལོག་
བཅད་ཀྱིས་བཞག ཅི་ཕྱིར་ཞེས་ན། མོ་ནི་ལང་འཚོ་ཤིན་ཏུ་མཛེས་པས་ཆུང་མ་
ཡིད་དུ་འོང་བ་འདི་ལྟ་བུ་མོའི་ཟླ་བོས་འདོར་ག་ལ་སྲིད་སྙམ། བྱ་བ་ནི་བདག་གི་
བསམ་ཚོད་ལྟར་བྱུང༌། བདག་གི་བུ་འདིས་ཁོ་བོའི་ངག་ལ་ཉན་པས་ཁྱེད་སྟེང་ཞལ་
གཉིས་སླར་འཛོམས་ཐུབ་པ་བྱུང༌། བདག་གི་བུ་ལ་ཁོ་བོས་བག་མ་ཞིག་བཙལ་ནས་
དེ་རིང་གཉེན་སྟོན་བྱེད་པ་ཡིན། འདིར་ཕེབས་པའི་སྐུ་མགྲོན་རྣམས་ནི་གཉེན་སྟོན་
592

ཀེ་མེ་ལུན་ཙེ་མན་གྱི་གཏམ་རྒྱུད།
ལ་ཕེབས་པ་རེད། དེ་རིང་ནི་ཁོང་གཉིས་པོའི་བཀྲ་ཤིས་གཉེན་སྒྲིག་གི་དགའ་སྟོན་
ཡིན། འདི་ནི་སྟེང་ཐོག་གི་ལྡེ་མིག་ཡིན་པས་ཁྱེད་སྟེང་ཐོག་ཏུ་ཆུང་མ་དང་འབངས་
མོ་ཕྲད་པར་ཕེབས། ཁོ་བོས་འཁོར་གཡོག་ཅིག་ཁྱེད་རྣམས་ལ་བཟའ་བཏུང་སྐྱེལ་
བར་གཏོང་། ཁྱེད་རྣམས་ཐུགས་སྤྲོ་པོར་བཞུགས་ཞེས་བརྗོད།
ཨར་པི་ཏུས་སྦྱིན་བདག་བཀའ་དྲིན་ཆེ། ཨཱ་ལཱ་ཐུགས་རྗེ་ཅན་གྱིས་ཁྱེད་ལ་
དངོས་གྲུབ་བསྩལ་ཡོང་ཞེས་བརྗོད་པ་དང་ལྡེ་མིག་བླངས་ཏེ་སྤྲོ་བ་ཆེན་པོས་སྟེང་
ཐོག་ཏུ་རྒྱུག
ཨབ་ཏུན་རཱ་ཧུ་མན་གྱི་ཡིད་ལ་རང་གི་བསླབ་བྱའི་གཏམ་དེས་ཨར་པི་ཏུ་བློ་
ཁུགས་ནས་ཆུང་མ་དང་གཞི་འགྲིག་བྱེད་པར་ངེས་སོ་སྙམ་ནས་རལ་གྲི་ཕྱུང་ཞིང་
གསང་སྟབས་ཀྱིས་ཁོའི་ཕྱི་བཞིན་དུ་ཉུལ་ཏེ་ཁྱོ་ཤུག་དེ་གཉིས་པོའི་གནས་ཚུལ་ལྟ་
བར་བསྐྱོད།
ཨར་པི་ཏུས་རང་གི་ཆུང་མ་དང་འབངས་མོ་ལྔ་ལམ་དུ་བཏང་བ།
ཨར་པི་ཏུ་སྟེང་ཐོག་ཏུ་སླེབས་པའི་ཚེ་རང་གི་ཆུང་མ་ནི་ཀེ་མེ་ལུན་ཙེ་མན་
བག་མ་བསུས་ནས་གཉེན་སྒྲིག་བྱེད་པའི་སྡུག་བསྔལ་གྱིས་ངུ་ཅོ་དིར་དིར་དུ་ཡོད་པ་
དང་མོའི་འབངས་མོས། ལྕམ་སྐུ་ཞབས། ཁོ་མོས་ཁྱེད་ལ་ཕོ་གསར་དེ་སྐྱེ་བོ་ཚུལ་
ལྡན་ཞིག་ཡིན་མི་སྲིད། ཁོས་ཁྱོད་ལ་བློ་དཀར་བ་མ་ཡིན་པས་ཁོ་དང་ཉེ་མི་རུང་
ཞེས་ལན་མང་ཞུས་ཀྱང་ཁྱེད་ཀྱིས་གསན་རྒྱུ་ལྟ་བཞག དེ་ལས་ལྡོག་སྟེ་སྐུ་ངོའི་སྐུ་
རྒྱུ་ཕྱག་རྫས་རྣམས་བརྐུས་ནས་ཁོ་ལ་བྱིན་ཏེ་ཁྱེད་ལྕམ་ཆུང་གི་ཚུལ་མ་བཟུང་བར་
593

༄༅།།མཚན་ཞག་སྟོང་གི་གཏམ་རྒྱུད།
རང་འདོད་མཁྲེགས་བཟུང་གིས་ཁོའི་རྗེས་སུ་རྒྱུག་སྟེ་རང་ཡུལ་བཞག་ནས་མི་ཡུལ་
དུ་སླེབས། འདིར་འབྱོར་རྗེས་ཁོས་ཁྱེད་ལ་མིག་ལྟ་མེད་པར་ངེད་གཉིས་སྟེང་ཐོག་
ཏུ་བཅུག་སྟེ་ཁོ་པས་བག་མ་གཞན་ཞིག་བསུས་ཞེས་འཁང་བའི་གཏམ་རྣམས་ཐོས།
ཁོའི་ཆུང་མས་ཁྱོད་ཁ་བཙུམས་ནས་སྡོད། ཁོས་བག་མ་བླངས་ཀྱང་ལེན་དུ་ཆུག
ནམ་ཞིག་བདག་གིས་ཁོ་པ་བློ་འགྱུར་ནས་ཁོ་མོ་དྲན་པའི་ཐབས་བྱེད། ཁོས་བདག་
ལ་བརྗོད་པའི་བརྩེ་བའི་གཏམ་སྙན་པོ་དེ་རྣམས་བདག་ཤི་ཡང་བརྗེད་མི་ཐུབ་ལ་ཁོ་
ལ་ཆགས་པའི་བློ་འདི་ཡང་འགྱུར་མི་ཐུབ་པས་བདག་ཁང་བུ་འདི་ནང་དུ་ཤི་ཡང་མི་
འགྱོད། སྔར་ངེད་གཉིས་བརྩེ་དུང་གི་དགའ་མགུར་སྤྱོད་པའི་ཚུལ་དེ་རྣམས་ཁོ་པའི་
ཡིད་ལ་འཆར་ངེས་རེད། ཁོ་ནི་བདག་གི་སྙིང་གི་ཟེའུ་འབྲུ་ཡིན་ལ་བདག་གི་སེམས་
གསོ་བའི་སྨན་པ་ཡང་ཡིན་པས་ན། བདག་གི་རེ་བའི་འདུན་པ་ཁོ་ལ་བཅོལ། ནམ་
ཞིག་ཁོ་པ་བདག་གི་པང་དུ་ལོག་ནས་ཁོ་མོར་བདེ་བའི་སྐལ་བཟང་སྦྱིན་ངེས་རེད་
ཅེས་བརྗོད།
ཨར་པི་ཏུས་ཁོང་གཉིས་པོའི་གླེང་གཏམ་རྣམས་ཞིབ་པར་ཉན་རྗེས་ད་གཟོད་
ཆུང་མའི་མདུན་དུ་ཐོན་ནས། འཕྱན་མ་ཁྱོད་ཀྱི་རེ་འདོད་ཁོ་ལ་བཅོལ་བ་ནི་བདུད་
ཀྱི་རེ་བ་ལྷ་ལ་བཅོལ་བ་བཞིན་ཇི་ལྟར་འགྲུབ། ཁྱོད་ནི་ངན་པའི་ལས་ཀུན་ལ་མངོན་
པར་ཕྱོགས་པའི་དུག་གི་སྡོང་པོ་ལྟ་བུ་ཞིག་ཡིན་ཡང་བདག་ནི་མགོ་རུལ་སྣ་བས་མི་
ཚོར་བར་ལུས། བདག་གིས་སྔོན་ཚུད་ནས་ཁྱོད་ཀྱི་བསམ་སྦྱོར་ངན་པ་འདི་རིགས་
རྟོགས་གྱུར་ན་ཁྱོད་གསོན་པོར་མི་འཇོག ངན་པའི་ལས་ཀུན་ལ་མངོན་པར་ཕྱོགས་
པའི་གཡེམ་མ་ཁྱོད་ཕྱི་ལམ་དུ་མ་བཏང་ན་བདག་གིས་ལན། ཁྱོད་བསད་པའི་ཉེས་
པར་བདག་འཆི་དགོས་བྱུང་ཡང་མི་འགྱོད། ཅེས་བརྗོད་མཚམས་ཁོས་ལག་གཉིས་
པོས་ཆུང་མའི་སྐྱེ་བཙིར་ཏེ་བུད་མེད་འཕྱན་མོ་དེ་ཕྱི་མའི་ལམ་དུ་བརྫངས། ཚུལ་དེ་
594

ཀེ་མེ་ལུན་ཙེ་མན་གྱི་གཏམ་རྒྱུད།
མཐོང་བས་འབངས་མོ་ནི་བདག་གི་ལྕམ་སྐུ་ཞབས་ཞེས་བོས་ནས་ངུ་ཅོ་དྲག་པོ་ལྡིར།
ངོ་ཚ་ཞེ་ཁྲེལ་མེད་པའི་གཡེམ་མ་ན་ཆུང་ཁྱོད། བྱ་བ་འདིའི་ཡོང་རྐྱེན་ཐམས་
ཅད་ཁྱོད་ལ་ཐུག ཁྱོད་ཀྱིས་མོའི་སྤྱོད་ཚུལ་ངན་པ་འདི་ཤེས་བཞིན་དུ་བདག་ལ་མི་
ཤོད་པ་ཅི་ཡིན། ཞེས་བརྗོད་བཞིན་དུ་འབངས་མོའི་སྐེ་བཙིར་ཏེ་དེ་གར་བསད།
མི་གསོད་ཀྱི་གནས་ཚུལ་འདི་ཐོན་པའི་སྐབས་སུ་ཨབ་ཏུན་རཱ་ཧུ་མན་ནི་ལག་ཏུ་
རལ་གྲི་ཐོགས་ནས་ཟུར་ཁུག་ཅིག་ཏུ་ཡིབ་སྟེ་བསྡད་ཡོད་པས་གནས་ཚུལ་འདི་དག་
ཁོ་ངོ་མས་དངོས་སུ་རིག ཨར་པི་ཏུས་ཚོང་པའི་ཁྱིམ་དུ་མི་གསོད་ཀྱི་བྱ་བ་ནག་པོ་
འདི་འདྲ་ཐལ་བས་ཡིད་ལ་ད་ནི་ཆག་སྒོ་ཆེན་པོ་བླངས་སོང་སྙམ་ནས་ཤིན་ཏུ་སྐྲག་
པར་གྱུར་ཏེ་སྦྱིན་བདག་གིས་ཁོ་པའི་ཁྱིམ་དུ་བདག་གིས་བུད་མེད་འདི་གཉིས་བསད་
པ་རྟོགས་ཚེ་ཁོས་བདག་གསོད་ངེས་རེད་ན། ཨཱ་ལཱ་ཐུགས་རྗེ་ཅན་གྱིས་མགོན་དང་
དཔུང་སྐྱོབ་མཛད་ནས་བདག་ཨི་སི་ལམ་གྱི་ལུགས་བཞིན་ཚུལ་ལྡན་གྱིས་འཆི་བ་ཤོག་
ཅེས་ཆིག་ལབ་ཤོར།
ཨབ་ཏུན་རཱ་ཧུ་མན་གྱིས་ཨར་པི་ཏུ་རང་གི་བུ་མོའི་མག་པར་བླངས་པ།
ཨར་པི་ཏུ་ཅི་བྱ་གཏོལ་མེད་ཀྱི་གནས་སུ་གྱར་བའི་སྐབས་དེར་གློ་བུར་དུ་ཨབ་
ཏུན་རཱ་ཧུ་མན་དེ་གར་ཡོང་ནས་སྨྲས་པར། ཁྱེད་སྐྲག་མི་དགོས། བདག་གིས་ཁྱོད་
སྐྱོབ་པར་བྱེད། སྔོན་དུ་ཁོ་བོས་ཁྱོད་དང་ཆུང་མ་གཉིས་གཞི་འགྲིག་བྱུང་ཚེ་ཁོ་བོའི་
ལག་གི་རལ་གྲི་འདིས་ཁྱོད་དང་བུད་མེད་འཕྱན་མ་འདི་གསོད་པར་སེམས། འོན་
ཀྱང་ད་ཆ་ཁྱོད་ཀྱིས་བྱ་བ་འདི་ལྟར་བརྩམས་པར་ཁོ་བོ་ཡིད་ནས་དད་པས། བདག་
595

༄༅།།མཚན་ཞག་སྟོང་གི་གཏམ་རྒྱུད།
གི་བུ་མོ་གླ་ཁེ་པན་སྰ་པྰ་ཧ་སྟེ། ཀེ་མེ་ལུན་ཙེ་མན་གྱི་གཅུང་མོ་ཁྱོད་ལ་ལེགས་གཟོའི་
ཆུང་མར་སྟེར། ཞེས་བརྗོད་མཚམས་ཨར་པི་ཏུ་སྟེང་ཐོག་ནས་འོག་ཁང་གི་གཟིམ་
ཆུང་དུ་ཁྲིད། དེ་ནས་ཁོས་པུར་ལས་པ་བོས་ཏེ་གཤིན་པོ་གཉིས་ལ་གདུང་ཁྲུས་བྱས་
རྗེས་པུར་སྒམ་དུ་བཅུག་པ་དང་ཕྱོགས་མཚུངས་ཕྱི་རྒྱར་ཀེ་མེ་ལུན་ཙེ་མན་གྱིས་ཡུལ་
པཱ་ཟོ་རཱ་ནས་ཉོས་པའི་འབངས་མོ་གཉིས་པོ་ནད་ཀྱིས་འཆི་ཚུལ་བརྗོད་པས་ཉེ་དུ་
སྤུན་མཆེད་རྣམས་ཀྱིས་ཁོ་ལ་མྱ་ངན་གྱི་སེམས་གསོ་བྱས། འོན་ཀྱང་གནས་ཚུལ་ངོ་
མ་སུས་ཀྱང་མ་རྟོགས།
དེ་ནས་ཨབ་ཏུན་རཱ་ཧུ་མན་གྱིས་ཆོས་དཔོན་དང་ཤེས་ལྡན་པ་བོས་ཏེ་སྨྲས་
པར། ཆོས་དཔོན་ཆེ་མོ་མཁྱེན། བདག་གི་བུ་མོ་གཱ་ཁེ་པན་སཱ་པཱ་ཧ་དང་ཕ་ལམ་ཚོང་
མི་ཨར་པི་ཏུ་གཉིས་གཉེན་དུ་བསྡེབ་རྒྱུ་ཡིན་ན། ནུ་རིན་རྣམས་སྔོན་སྤྲོད་ཟིན་པས་
ཆོས་དཔོན་ཁྱེད་ཀྱིས་གཉེན་ཡིག་ཅིག་འབྲི་བར་མཛོད་ཅེས་བརྗོད།
ཆོས་དཔོན་གྱིས་ཨབ་ཏུན་རཱ་ཧུ་མན་གྱི་འདུན་པ་ལྟར་གཉེན་དཔང་བྱས་ཤིང་
གཉེན་ཡིག་བྲིས་རྗེས་ཁྱིམ་བདག་གིས་གཉེན་སྟོན་མཛད་སྒོ་བསྒྲུབ་རྒྱུའི་གཏམ་
བསྒྲགས། ཆོས་དཔོན་དང་སྐུ་མགྲོན་རྣམས་ཀྱིས་ཁྲུང་དཀར་བཏེགས་ནས་ཚོང་པར་
བཀྲ་ཤིས་ཉིས་བརྩེགས་ཀྱི་རྟེན་འབྲེལ་ཞུས། ཨབ་ཏུན་རཱ་ཧུ་མན་གྱི་བུ་ཀེ་མེ་ལུན་ཙེ་
མན་དང་བུ་མོ་གཱ་ཁེ་པན་སཱ་པཱ་ཧ་མིང་སྲིང་གཉིས་དུས་གཅིག་ལ་གཉེན་སྒྲིག་བྱས།
གཉེན་སྒྲིག་བྱེད་མི་བཟའ་ཚོ་ཕོ་མོ་བཞི་ཀ་མཛེས་སྡུག་ལང་ཚོའི་དཔལ་གྱིས་ཕྱུག་
ཅིང་། ཁྱིམ་ཚང་ནང་སྔར་ན་མ་གྲགས་པའི་བཀྲ་ཤིས་དགའ་སྟོན་གྱི་རྣམ་པས་ཀུན་
དགའ་བར་བྱས་ཏེ་ཐམས་ཅད་མཚན་མོའི་ནམ་ཕྱེད་བར་རྩེད་འཇོར་རོལ་མཐར་ཀེ་
མེ་ལུན་ཙེ་མན་དང་ཆོས་དཔོན་གྱི་བུ་མོ་གཉིས་བཀྲ་ཤིས་བག་ཁང་དུ་ཞུགས་པ་དང་།
ཨར་པི་ཏུ་ཡང་གཱ་ཁེ་པན་སཱ་པཱ་ཧའི་བཀྲ་ཤིས་བག་ཁང་དུ་ཞུགས་མཚམས་སྐུ་མགྲོན་
596

ཀེ་མེ་ལུན་ཙེ་མན་གྱི་གཏམ་རྒྱུད།
རྣམས་ཀྱང་རང་གནས་སུ་བཞུད།
ཨར་པི་ཏུ་བཀྲ་ཤིས་བག་ཁང་དུ་ཞུགས་པའི་ཚེ་ན། རབ་གསལ་ལཱ་སྒྲོན་གྱི་འོད་
མདངས་འོག་བག་མ་གཱ་ཁེ་པན་སཱ་པཱ་ཧ་ནི་མཛེས་སྡུག་ཡིད་དབང་འཕྲོག་པ་ཞིག་
ཡོད་པས་རང་གི་སྔར་གྱི་ཆུང་མ་ལས་ཀྱང་ལྡབ་བརྒྱ་སྟོང་གིས་བཟང་བ་ཞིག་མཐོང་།
ཨར་པི་ཏུ་རང་ཡུལ་པཱ་ཟོ་རཱར་ཕྱིར་ལོག་བྱས་པ།
གཉེན་སྒྲིག་ཟིན་རྗེས་ཨར་པི་ཏུ་དང་ཆུང་མ་གཉིས་དུས་ཡུན་གང་ཙམ་ཞིག་
རིང་ཕ་ཁྱིམ་དུ་ལུས་བདེ་སེམས་སྐྱིད་ངང་ལྷོད་སྡོད་བྱས། དེ་ནས་ཨར་པི་ཏུ་ཡང་
རང་ཡུལ་དྲན་པས་གྱོས་པོར། ཁོ་བོ་འདི་གར་ཡུན་རིང་བསྡད་པས་ད་ནི་རང་ཡུལ་
དྲན་ཆེ་ལ་། ཡུལ་གྱི་ཚོང་ཁང་དང་ལས་སྒོ་རྣམས་ཀྱང་གཞན་ལ་མངགས་ནས་ཡོད་
ན། ཁོ་བོ་རང་ཡུལ་དུ་ལོག་སྟེ་དེ་དག་ཚོང་སྒྱུར་བྱས་རྗེས་རིང་མིན་ཁྱེད་ལ་སྲི་ཞུ་
ཞབས་ཏོག་ཞུ་བར་ཕྱིར་ལོག་བྱ་རྒྱུ་ཡིན་ཞེས་བརྗོད།
གྱོས་པོས། དེ་རང་ལོས་འགྲིག རང་ཡུལ་དྲན་པའི་བློ་ནི་རང་གི་མོས་པའི་
ཆ་ཤས་ཤིག་ཡིན། རང་གི་ཡུལ་ལ་མི་ཞེན་པའི་སྐྱེ་བོ་དེ་གཞན་གྱི་ཡུལ་ལ་ཡང་བློ་
མི་ཆགས། འོན་ཀྱང་ཁྱོད་ཀྱིས་རང་གི་ཆུང་མ་མི་ཁྲིད་པར་ཁྱོད་གཅིག་པུར་སོང་
ཚེ་རང་ཡུལ་དུ་འབྱོར་དུས་ཡུལ་ལ་ཞེན་ནས་སྡོད་འདོད་ཀྱང་ཆུང་མ་དྲན་ནས་ཨེ་
ཅིབ་ཏུ་ཡང་ལོག་འདོད་ཀྱི་བློ་གཉིས་འཐབ་ནས་བདེ་བ་མི་ཡོང་བར་བརྟེན་ཁྱོད་
རང་ཆུང་མ་ཁྲིད་ནས་མཉམ་དུ་སོང་། སླད་ཁྱོད་འདིར་ཡོང་འདོད་པ་བྱུང་ནའང་
རང་གི་ཆུང་མ་ཁྲིད་ནས་ལོག་ཡོང་ན་བདག་གིས་སྤྲོ་བས་བསུ། ཁྱོད་གོ་བར་གྱིས་
597

༄༅།།མཚན་ཞག་སྟོང་གི་གཏམ་རྒྱུད།
ཤིག ང་ཅག་གི་ཡུལ་དུ་བཟའ་ཚོ་ཐ་དད་བྱེད་པ་མི་རུང་ལ་ཡུལ་འདིའི་བུད་མེད་
རྣམས་ཀྱང་སྤྱོད་ལམ་ཚུལ་དང་ལྡན་པས་ཁྱོ་བོ་གཉིས་པ་མི་འཚོལ། མདོར་ན་ང་
ཅག་རྣམས་ཀྱིས་ལས་དང་རྒྱུ་འབྲས་སྙོག་མཁན་སྐྱེ་བོ་མ་ཡིན་ན་དེ་ཕྱིར་འབུད་བྱེད་
པའི་སྲོལ་མེད་ཅེས་བརྗོད།
ཨར་པི་ཏུ་ན་རེ། གྱོས་པོ་མཁྱེན། བདག་ནི་ཁྱེད་ཀྱི་སྲས་མོ་ཁོ་བོ་དང་མཉམ་
དུ་ཕེབས་ཨེ་ཡོང་སྙམ།
གྱོས་པོ་ན་རེ། ང་ཅག་གི་བུད་མེད་རྣམས་ཀྱིས་རང་གི་ཟླ་བོའི་བློ་ལས་ལྡོག་མི་
སྲིད་ལ་ང་ཅག་གི་ཡུལ་དུ་ཆུང་མས་རང་གི་ཟླ་བོའི་ངག་ལ་མི་ཉན་པའི་བྱ་བ་ཐོན་
མྱོང་བ་མ་ཡིན།
ཨར་པི་ཏུས་ཨཱ་ལཱ་ཐུགས་རྗེ་ཅན་གྱིས་ཁྱེད་དང་ཁྱེད་ཅག་གི་བུད་མེད་རྣམས་
ལ་ཕན་དང་བདེ་བ་སྩོལ་བ་ཤོག ཅེས་བརྗོད་མཚམས་སྤྲོ་བ་ཆེན་པོས་ཆུང་མའི་སར་
རྒྱུག་ནས་བདག་ནི་རང་ཡུལ་དུ་ལོག་བསམས་པས་ཁྱོད་ཇི་ལྟར་བྱེད་ཅེས་དྲིས།
ཆུང་མ་ན་རེ། སྔར་ཁོ་མོ་གཉེན་སྒྲིག་མ་བྱེད་གོང་ཁྱིམ་དུ་ཕ་ཡི་བཀའ་སྲུང་
ནས་སྡོད་པ་ཡིན། གཉེན་སྒྲིག་བྱས་རྗེས་བདག་གི་ལུས་པོ་འདི་རང་གི་ཟླ་བོར་རྩིས་
སྤྲོད་ཟིན་པས་ཁོ་མོས་དེ་ཡི་ངག་ལས་འགལ་བར་མི་བྱེད།
ཨར་པི་ཏུ་ན་རེ། ཨཱ་ལཱ་ཐུགས་རྗེ་ཅན་གྱིས་ཁྱོད་དང་ཁྱོད་ཀྱི་ཕ་མ་གཉིས་ལ་
དངོས་གྲུབ་སྩོལ་བ་ཤོག་ཅེས་སྨོན།
ཨར་པི་ཏུས་ཐོན་གྲ་ལེགས་པར་བསྒྲིགས་རྗེས་གྱོས་པོ་གྱོས་མོ་དང་ཉེ་དུ་སྤུན་
མཆེད་རྣམས་ལ་ཞལ་གྱེས་ཞུས་ཏེ་གྱོས་པོས་བྱིན་པའི་རྒྱུ་ནོར་རྣམས་ཁུར་ནས་ཆུང་
མ་དང་མཉམ་དུ་རང་ཡུལ་དུ་ཐོན་པའི་ལམ་དུ་ཞུགས། ཁྱོ་ཤུག་ཟུང་དེས་བཤུལ་
རིང་བགྲོད་པའི་ལམ་བཅད་དེ་མཐར་ཡུལ་པཱ་ཟོ་རཱར་བདེ་འབྱོར་བྱུང་། ཉེ་དུ་སྤུན་
598

ཀེ་མེ་ལུན་ཙེ་མན་གྱི་གཏམ་རྒྱུད།
མཆེད་རྣམས་ཀྱི་བློ་ངོར་ཨར་པི་ཏུ་གནས་མཇལ་དུ་སོང་ནས་ལོག་ཡོང་བར་སྙམ་སྟེ་
ཚང་མ་བསུ་བ་བྱེད་པར་ཡོང་། གྲོང་ཁྱེར་གྱི་མི་རྣམས་ཨར་པི་ཏུ་ཕྱིར་ལོག་བྱུང་བའི་
གནས་ཚུལ་ཐོས་མཚམས་ལ་ལ་སྤྲོ་བ་འཕེལ་ཞིང་། ལ་ལ་སེམས་སྡུག་དང་བློ་གཡེང་
བྱེད། མི་མང་པོས་ད་ཡང་ཕྱག་འཚལ་གྱི་དུས་སུ་ང་ཅག་རྣམས་ཕྱག་ཁང་དང་ཁྱིམ་
ནང་ཡིབ་ནས་སྡོད་དགོས་པ་མ་ཟད། ང་ཅག་གི་ཁྱི་དང་ཞུམ་བུ་རྣམས་ལ་ཡང་བདེ་
བའི་སྐབས་མི་ཡོང་ཞེས་གཅིག་གིས་གཅིག་ལ་ཤབ་ཤུབ་ཏུ་ལབ་གླེང་སྣ་ཚོགས་བྱེད།
གཱ་ཁེ་པན་སཱ་པཱ་ཧ་རང་ཡུལ་དུ་ལོག་པ།
ཡུལ་པཱ་ཟོ་རཱའི་རྒྱལ་པོས་ཨར་པི་ཏུ་ཕྱིར་ལོག་སླེབས་པའི་གནས་ཚུལ་གསན་མ་
ཐག་ཐུགས་ལ་སྤྲོ་ཆེན་པོ་ལངས་ནས་ཁོ་པ་ཕོ་བྲང་དུ་འབོད་པར་བཏང་། ཁོ་ཕོ་བྲང་
དུ་སླེབས་པ་དང་རྒྱལ་པོས་ཁྱོད་གནས་སྐོར་དུ་བསྐྱོད་པ་འདི་གར་སྙན་སེང་མི་ཞུ་བ་
ཅི་ཡིན། ཁྱོད་གནས་སྐོར་དུ་འགྲོ་སྐབས་བདག་གིས་ཁྱོད་ལ་གནས་མཆོག་མ་ཁའི་
ཡུལ་ན་སྦྱིན་པ་གཏོང་རྒྱུའི་ལག་སྣེ་འདྲ་སྦྱིན་མི་དགོས་སམ་ཞེས་གསུངས།
ཨར་པི་ཏུ་ན་རེ། ཀྱེ། རྒྱལ་པོ་ཆེན་པོ་ལྷ་དགོངས་དྭངས་བ་མཁྱེན། ཨཱ་ལཱ་ཚད་
བཙུགས་ཁོ་བོ་གནས་སྐོར་དུ་སོང་བ་མ་ཡིན། བདག་ནི་……ཞེས་རང་གི་སྔར་གྱི་
ཆུང་མས་རང་ལ་མགོ་སྐོར་བཏང་ཚུལ་དང༌། ཚོང་པ་ཨབ་ཏུན་རཱ་ཧུ་མན་གྱི་ཁྱིམ་
དུ་བྱུང་བའི་གནས་ཚུལ། ཚོང་པའི་བུ་མོ་རང་གི་ཆུང་མར་བླངས་ཚུལ་སོགས་སྔ་ཕྱིའི་
ལོ་རྒྱུས་རྣམས་ཐལ་ལུས་མེད་པར་རྒྱལ་པོའི་སྙན་དུ་གསོལ་རྗེས་ཁོས་བདག་གིས་ཆུང་
མ་པཱ་ཟོ་རཱར་ཁྲིད་ཡོད་ཅེས་བརྗོད།
599

༄༅།།མཚན་ཞག་སྟོང་གི་གཏམ་རྒྱུད།
རྒྱལ་པོ་ནི་གཱ་ཁེ་པན་ཞེས་པའི་མིང་དེ་གསན་མ་ཐག་ཨཱ་ལཱ་མཁྱེན་ནོ་ཞེས་པའི་
དམ་བཅའ་ཐལ་ནས་སྨྲས་པར། གལ་ཏེ་ཨཱ་ལཱའི་བཀའ་ཆད་ལ་མ་སྐྲག་ན་བདག་
གིས་ཁྱོད་བསད་ནས་སྐྱོན་གྱི་དྲི་མས་མ་སྦགས་པའི་ཡིད་འོང་གཞོན་ནུ་མ་དེ་བདག་
གིར་འཛིན། གཞོན་ནུ་མ་དེའི་དོན་དུ་བདག་གི་བང་མཛོད་སྟོངས་ནའང་མི་འགྱོད།
བདག་གི་བཙུན་མོའི་གོ་སྐལ་དུ་འོས་པའི་བུད་མེད་འདི་ལས་གཞན་དུ་ནི་མ་མཆིས།
འོན་ཀྱང་ད་ཆ་བུད་མེད་དེ་ཁྱོད་ཀྱི་ཆུང་མར་བླངས་ཟིན་པས་ཨཱ་ལཱ་ཐུགས་རྗེ་ཅན་
གྱིས་ཁྱོད་ལ་དངོས་གྲུབ་བསྩལ་བ་རེད་ན། ཁྱོད་ཀྱིས་གཞོན་ནུ་མ་དེ་ལ་རང་གི་མིག་
འབྲས་བཞིན་གཅེས་དགོས་པ་ཡིན།
རྒྱལ་པོས་ཨར་པི་ཏུ་ལ་གསོལ་རས་སྤམ་མཐོ་བ་བསྩལ ཁོས་གསོལ་རས་
རྣམས་ཁུར་ནས་ཁྱིམ་དུ་ལོག་སྟེ་ཆུང་མ་དང་མཉམ་དུ་བདེ་ཞིང་སྐྱིད་པའི་དཔལ་ལ་
རོལ། ཡུན་རིང་མ་སོང་བར་ལོ་ཡི་ཉག་མ་ལྔ་འདས་རྗེས་ཨར་པི་ཏུ་ཚེ་ལས་འདས་པ་
ན། རྒྱལ་པོས་གཱ་ཁེ་པན་སཱ་པཱ་ཧ་རང་གི་བཙུན་མོར་སློང་། འོན་ཀྱང་གཞོན་ནུ་མ་
དེས་དང་བས་མ་བླངས་པར་མཐའ་གཅིག་དགག་ནས་སྨྲས་པར། ཀྱེ། རྒྱལ་པོ་ཆེན་
པོ་མཁྱེན། བདག་དང་ན་མཉམ་ཀྱི་ཁྲོད་དུ་རང་གི་ཟླ་བོ་གྲོངས་རྗེས་སྐྱེ་པ་གཞན་གི་
ཆུང་མ་བྱེད་པ་ནི་བདག་གི་མཐོང་ཆོས་སུ་མ་གྱུར། བདག་ནི་ཟླ་བོ་འདས་པས་ད་ནི་
སྲོག་དང་བྲལ་ཡང་ཁྱོ་བོ་གཞན་གྱི་ཆུང་མར་མི་འགྲོ་ཞེས་བརྗོད།
རྒྱལ་པོས་དེ་ལྟར་ལགས་ན། ཁྱོད་རང་གི་ཕ་ཁྱིམ་དུ་ལོག་འགྲོ་བ་ཡིན་ནམ་
ཞེས་དྲིས།
གཱ་ཁེ་པན་སཱ་པཱ་ཧ་ན་རེ། རྒྱལ་པོ་ཆེན་པོས་ཁོ་མོར་རོགས་མགོན་མཛད་ན་ཨཱ་
ལཱ་ཐུགས་རྗེ་ཅན་གྱིས་ཁྱེད་ལ་དངོས་གྲུབ་སྩལ་ཡོང་ཞེས་བརྗོད།
རྒྱལ་པོས་ཨར་པི་ཏུའི་རྒྱུ་དངོས་རྣམས་སྤུས་གཟིགས་མཛད་པ་མ་ཟད། གཱ་ཁེ་
600

ཀེ་མེ་ལུན་ཙེ་མན་གྱི་གཏམ་རྒྱུད།
པན་སཱ་པཱ་ཧ་ལ་ཐོན་ཆས་ལེགས་པར་བསྒྲིགས་ཐོག་བློ་དཀར་ཞིང་སེམས་རྒྱུད་བཟང་
བའི་སྲིད་བློན་ཞིག་དང་དཔུང་བརྒྱ་ཕྲག་ལྔ་ཡི་སྐྱེལ་མ་དང་བཅས་གཞོན་ནུ་མ་དེ་ཨེ་
ཅིབ་ཡུལ་དུ་བསྐྱལ། དུས་དེ་ནས་བཟུང་གཱ་ཁེ་པན་སཱ་པཱ་ཧ་རང་ཡུལ་དུ་ལོག་སྟེ་ཕ་
མ་གཉིས་ལ་སྲི་ཞུ་ཞབས་ཏོག་ཁོ་ནའི་ལས་ལ་འབུངས་ནས་སྐྱིད་མི་ཚེའི་མཐའ་བར་
འཁྱོལ་བ་བྱས་སོ།། །།
601

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
མར་ལུ་ཧྥུ་དང་ཆུང་མའི་འཚོ་བ།
གནའ་བོའི་དུས་སུ་ཨེ་ཅིབ་ཀྱི་གྲོང་ཁྱེར་ཁེ་རུའི་ནང་མར་ལུ་ཧྥུ་ཟེར་བའི་ཧབ་
ཟེ་རྒྱག་མཁན་ཞིག་ཡོད། ཁོའི་ཆུང་མའི་མིང་ལ་ཧྥ་ཐུལ་མེ་དང་མིང་འདོགས་ལ་
འབག་མོ་ཟེར། དེ་ལྟར་བརྗོད་དོན་ནི་བུད་མེད་དེ་གཏུམ་དྲག་ཆེ་ལ་སེམས་རྒྱུད་
གནག་པ། ངོ་ཚ་ཞེ་ཁྲེལ་མེད་པ། རང་གི་ཟླ་བོའི་གཉའ་མནན་ཏེ་མི་མཐོང་ལ་མི་
འཇོག་པར་ཉིན་ལྟར་ཁོ་ལ་གཤེ་ཞིང་བསྡིགས་ནས་བྲན་ལྟར་བཀོལ། མོའི་ཟླ་བོ་མར་
ལུ་ཧྥུ་ནི་འགྲོ་བཟོ་སྡོད་མཁས་བྱེད་མཁན་སྐྱེ་བོ་ཚུལ་ལྡན་ཞིག་ཡིན། འོན་ཀྱང་ཁོ་ནི་
ཁྱིམ་ནང་གི་གནས་ཚུལ་ཕྱི་ལ་གྱར་དོགས་ཀྱིས་སྡུག་རང་འཁུར་གྱིས་སྡོད་པ་ལས་ཆུང་
མར་སྐྲག་སྟེ་མི་སྙན་སྦྲང་སྐད་ཙམ་ཡང་སྨྲ་མི་ནུས་པའི་ཁར། རང་གི་དཀའ་བ་སྤྱད་
དེ་འཚོ་ཐབས་བྱེད་དགོས་པས་ལྟོ་གོས་ཀྱང་འདང་ཙམ་འདུམ་ཙམ་ལས་མེད། ཁོས་
དཀའ་བ་སྤྱད་དེ་དངུལ་ཕྲན་བུ་གསོག་སྐབས་དེ་དག་ཆུང་མའི་ལུས་ཐོག་ཏུ་གཏོང་
བ་དང༌། ལག་དངུལ་མེད་པའི་སྐབས་སུ་ཆུང་མས་ཁོའི་ཚེ་སྲོག་ལ་ཇི་མི་སྙམ་པར་
གྲོད་པ་ལྟོགས་པར་འཇོག་པ་ཡིན། ཉིན་ཞིག་ཁོའི་ཆུང་མས་ཁོ་ལ་མར་ལུ་ཧྥུ། དོ་ནུབ་
ཁྱོད་ཀྱིས་བདག་ལ་སྦྲང་རྩི་བག་ལེབ་ཅིག་ཉོས་ཤོག་ཅེས་བརྗོད།
མར་ལུ་ཧྥུས་ཨཱ་ལཱ་ཐུགས་རྗེ་ཅན་གྱིས་གཟིགས་ནས་ཁྱོད་ཀྱི་སྦྲང་རྩི་བག་ལེབ་
602

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
རག་པ་ཤོག ཨཱ་ལཱ་ཚད་བཙུགས། ད་ཆ་བདག་ལ་དངུལ་སྐར་ལི་གཅིག་མེད། འོན་
ཀྱང་ཨཱ་ལཱ་ཐུགས་རྗེ་ཅན་གྱིས་བདག་གི་ལས་འགན་འགྲུབ་པའི་རོགས་མགོན་མཛད་
ཡོང་ཞེས་བརྗོད། ཆུང་མས་ཨཱ་ལཱས་ཁྱོད་ལ་རོགས་མགོན་མཛད་མིན་ཇི་ལྟར་ཡང༌།
ཁྱོད་ཀྱིས་བདག་ལ་ཅི་ནས་ཀྱང་སྦྲང་རྩི་བག་ལེབ་ཉོ་དགོས་པ་ཡིན། གལ་ཏེ་ཁྱོད་
ཀྱིས་སྦྲང་རྩི་བག་ལེབ་ཉོས་མ་ཡོང་ན་ཁོ་མོས་བག་སྟོན་གྱི་མཚན་མོ་ལྟར་ཁྱོད་ལ་
བཟོ་ལྟ་སྤྲོས་རྒྱུ་ཡིན་ཞེས་བརྗོད།
མར་ལུ་ཧྥུས་ཨཱ་ལཱ་ནི་བྱང་སེམས་ཅན་ཞིག་རེད་ཅེས་བརྗོད་ནས་བློ་འཁྱོག་པོའི་
ངང་ཕྱག་ཁང་དུ་ཕྱག་འཚལ་རྒྱག་པར་སོང་། དེ་ནས་ཁོས་བདག་གི་མགོན་མཁྱེན།
དེ་རིང་བདག་ལ་སྦྲང་རྩི་བག་ལེབ་ཀྱི་དངོས་གྲུབ་བསྩལ་ནས་དོ་ནུབ་བདག་འདྲེ་མོ་
དེའི་བརྙས་བཅོས་མྱོང་མི་དགོས་པ་ཤོག་ཅེས་སྨོན་ལམ་བཏབ།
དེ་ཉིན་མར་ལུ་ཧྥུ་རང་གི་བཟོ་ཁང་ནང་ལྷམ་ཧབ་ཟེ་རྒྱག་པར་སྐྱེལ་མཁན་
བསྒུགས་ནས་ཉིན་ཕྱེད་བར་བསྡད་ཀྱང་ཚོང་མ་བྱུང་བར་བརྟེན། སྦྲང་རྩི་བག་ལེབ་
ཉོ་ཐབས་བྲལ་བས་ཁོ་ནི་ཆུང་མར་སྐྲག་སྟེ་འགྲོ་འདུག་མི་ཤེས་པའི་གནས་སུ་གྱར།
སྐབས་དེར་ཁོ་ལ་ཕོ་ཁ་གནོན་པའི་བག་ལེབ་དཀྱུས་མ་ཉོ་བའི་ལག་དངུལ་ཡང་
མེད་ན་སྦྲང་རྩི་བག་ལེབ་ཉོ་བའི་ལག་དངུལ་ནི་ག་ལ་ཡོང་། དེར་བརྟེན་ཁོ་ཡི་བློ་
ངོར་འཇིགས་སྣང་ཚད་མེད་བྱུང་བས་སྡོད་མ་ཆགས་པར་བཟོ་ཁང་སྒོ་བརྒྱབ་སྟེ་ག་
འགྲོ་འདི་འགྲོ་མེད་པར་ཁྲོམ་གཞུང་དུ་འགྲོ་བའི་ཚེ་ཏན་ཞིམ་ཚོང་ཁང་སྒོ་འགྲམ་དུ་
སླེབས་པ་དང་མིག་གཉིས་དེ་གའི་སྦྲང་རྩི་བག་ལེབ་ལ་ལྡིར་ནས་མཆི་མ་ཤོར། ཚོང་
ཁང་སྦྱིན་བདག་གིས་མར་ལུ་ཧྥུ་མིག་ཆུ་གཏོང་བའི་ཚུལ་དེ་མཐོང་བ་ན་ཁོས་མར་ལུ་
ཧྥུ། ཁྱོད་ངུ་བ་ཅི་ཡིན་ཞེས་དྲིས།
མར་ལུ་ཧྥུ་ན་རེ། དབང་ཆེན་ནག་མོས་མོ་ལ་སྦྲང་རྩི་བག་ལེབ་ཉོ་དགོས་ཟེར་
603

༄༅།།མཚན་ཞག་སྟོང་གི་གཏམ་རྒྱུད།
མོད། འོན་ཀྱང་དེ་རིང་བདག་ཉིན་ཕྱེད་བར་བཟོ་ཁང་དུ་བསྒུགས་ནས་བསྡད་ཀྱང་
ཚོང་སྐར་ལི་གཅིག་མ་བྱུང་བས་སྦྲང་རྩི་བག་ལེབ་ཉོ་རྒྱུ་ལྟ་བཞག་བདག་རང་ཕོ་ཁ་
གནོན་པའི་བག་ལེབ་དཀྱུས་མ་ཡང་ཉོ་བའི་ལག་དངུལ་མེད་པས་བདག་ནི་ཆུང་མ་
སྤྲོ་ལངས་བར་སྐྲག་པ་ཡིན།
གཏམ་དེ་ཐོས་པ་དང་ཚོང་ཁང་སྦྱིན་བདག་གིས་དགོད་ཙམ་བྱས་ཏེ་ཁྱོད་ལ་
སྦྲང་རྩི་བག་ལེབ་རྒྱ་མ་ཇི་ཙམ་དགོས་སམ་ཞེས་དྲིས།
མར་ལུ་ཧྥུ་ན་རེ། རྒྱ་མ་ལྔ་བྱུང་ན་འགྲིག
ཚོང་ཁང་སྦྱིན་བདག་གིས་ཁོ་ལ་བག་ལེབ་རྒྱ་མ་ལྔ་བཀྱག་ནས་བདག་གི་ཚོང་
ཁང་དུ་མར་གང་དགོས་ཡོད་ཀྱང་སྦྲང་རྩི་མེད། འོན་ཀྱང་འདིར་བུ་རམ་ཡོད་པ་དེ་
ནི་སྦྲང་རྩི་ལས་ཀྱང་ལེགས་པ་ཡིན་ན། མོར་བག་ལེབ་ལ་མངར་ཆ་བསྐུས་ནས་སྟེར་
ན་མི་འགྲིག་གམ།
མར་ལུ་ཧྥུས་འགྲིག་གོ འགྲིག་གོ ཞེས་བརྗོད་པ་ལས་བག་ལེབ་བུ་ལོན་བླངས་
པས་འདོད་པ་ཆེ་བ་བྱེད་མི་ཤེས།
སྦྱིན་བདག་གིས་བག་ལེབ་མར་གྱིས་བསྲེགས་རྗེས་བུ་རམ་བསྐུས་ནས་དྲི་ཞིམ་
འཐུལ་བའི་ལྗགས་སྨིན་བག་ལེབ་བཟོས་རྗེས་ཁྱོད་ལ་ད་དུང་བག་ཟན་དང་ཕྱུར་བ་
དགོས་སམ་ཞེས་དྲིས།
མར་ལུ་ཧྥུས་དགོས་སོ་ཞེས་བརྗོད།
སྦྱིན་བག་གིས་ཁོ་ལ་སྒོར་གཉིས་ཀྱི་བག་ཟན་དང༌། སྒོར་ཟུར་ལྔའི་ཕྱུར་བ།
སྒོར་ལྔའི་སྦྲང་རྩི་བག་ལེབ་བཅས་བྱིན་ནས་སྨྲས་པར། མར་ལུ་ཧྥུ་ཁྱོད་འདི་ཁུར་ནས་
ཆུང་མ་ངོ་གསོ་བར་རྒྱུག ཁྱོད་ཀྱིས་བདག་ལ་ཁྱོན་བསྡོམས་སྒོར་ཕྱེད་ཐང་བརྒྱད་
ཆད་པ་ཡིན་ནོ། འདིར་སྒོར་ཕྱེད་ཡོད་པ་དེ་ཁུར་ནས་ཁྱོད་ལུས་པོ་བཀྲུ་བར་སོང༌།
604

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཉིན་གཉིས་གསུམ་ནས་ཁྱོད་ལ་ཚོང་བྱུང་ན་བདག་གི་བུ་ལོན་སྤྲོད། ཁྱོད་ཀྱི་ཆུང་མ་
ལྟོ་གོས་སྐྱོ་བར་མ་འཇུག་ཅེས་བརྗོད།
མར་ལུ་ཧྥུས་སྦྱིན་བདག་ལ་ཐུགས་རྗེ་ཆེ་ཞུས་རྗེས་སྦྲང་རྩི་བག་ལེབ་དང་། བག་
ཟན། ཕྱུར་བ་སོགས་ཁུར་ནས་སྤོབས་པ་ལྡན་པའི་ངང་ལམ་དུ་འགྲོ་བཞིན་མགོན་པོ་
ཁྱེད་ནི་བྱང་སེམས་དང་ལྡན་པ་ཞིག་རེད་ཅེས་བརྗོད་ནས་སྤྲོ་བ་ཆེན་པོའི་ངང་་ཁྱིམ་
དུ་ལོག ཁོ་ཁྱིམ་དུ་སླེབས་པ་དང་ཆུང་མས་བདག་ལ་སྦྲང་རྩི་བག་ལེབ་ཉོས་ཨེ་ཡོད་
ཅེས་ཡོད་དྲིས།
མར་ལུ་ཧྥུས་ཉོས་ཡོད་དོ་ཞེས་བརྗོད་པ་དང་ཟས་རིགས་རྣམས་མོ་ཡི་མདུན་
དུ་བསྐྱལ།
ཆུང་མས་བག་ལེབ་དེ་མངར་ཆ་བསྐུས་པའི་བྲོ་ཟན་ཡིན་པ་རིག་པས། །མོ་
སྤྲོ་ལངས་ཏེ་བདག་གིས་ཁྱོད་ལ་སྦྲང་རྩི་བག་ལེབ་ཉོ་དགོས་བརྗོད་པ་མ་ཡིན་ནམ།
ཁྱོད་ཀྱིས་ཅིའི་ཕྱིར་བདག་གི་ངག་ལ་མི་ཉན་པར་བུ་རམ་བག་ལེབ་ཉོ་བ་ཡིན་ཞེས་
བསྡིགས།
མར་ལུ་གྷུས་ཆུང་མར་ཟས་འདི་རྣམས་ཉོས་པ་མ་ཡིན། འདི་ནི་གཞན་ལས་བུ་
ལོན་བླངས་པ་ཡིན།
ཆུང་མ་སྤྲོ་ལངས་ནས་ཁྱོད་ཅི་ཟེར་བ་ཡིན། སྦྲང་རྩི་བག་ལེབ་མ་ཡིན་ན་བདག་
གིས་མི་ཟ་བ་ཁྱོད་ཀྱིས་མི་ཤེས་སམ། ཞེས་ཟེར་བཞིན་ཁོ་ལ་འགྲམ་ལྕག་མེ་འབར་
འདྲ་ཞིག་བརྒྱབ་ནས་ཁྱོད་ཀྱིས་བདག་ལ་སྦྲང་རྩི་བག་ལེབ་ཅིག་མ་ཉོས་ན་འགྲིག་
ཐབས་མེད། ཅེས་བརྗོད་བཞིན་དུ་ཁོའི་ལུས་ཐོག་ཏུ་ཁུ་ཚུར་དང་རྡོག་རྒྱག་སེར་དྲག་
བབས་པ་ལྟར་བརྒྱབ་པས་ཁོའི་ཁ་ནང་གི་སོ་ཡང་བཅག་སྟེ་བྲང་ཁ་ཐམས་ཅད་ཁྲག་
གིས་སྦགས། མར་ལུ་ཧྥུའི་ཡིད་ལ་ཁོང་ཁྲོ་དཔག་མེད་བྱུང་བར་བརྟེན། ཁོས་ཆུང་
605

༄༅།།མཚན་ཞག་སྟོང་གི་གཏམ་རྒྱུད།
མའི་སྤྱི་བོར་རེག་ཙམ་བྱས་པས་མོས་གླགས་ཡུས་དང་གཡོ་ཁྲམ་མཉམ་བསྒྲགས་ཀྱིས་
ཁོ་པའི་ཨོག་ཚོམ་ནས་བཟུང་སྟེ་ངུ་ཅོ་དྲག་པོ་ལྡིར་བས་ཁྱིམ་མཚེས་རྣམས་རྒྱུག་ཡོང་
སྟེ་མོ་ལ་རང་གི་བཟའ་ཟླ་མར་ལུ་ཧྥུར་རྩུབ་སྤྱོད་འདི་འདྲ་བྱེད་པ་ཁྱོད་ངོ་མི་ཚའམ་
ཞེས་བརྗོད། ཁྱིམ་མཚེས་རྣམས་ཀྱིས་མོ་ལ་བཟང་པོའི་ཁ་ཏ་བྱས་ཏེ་ཁྱིམ་ཐབས་
དབར་ལེགས་འདུམ་བྱས། འོན་ཀྱང་ཁྱིམ་མཚེས་རྣམས་སོང་རྗེས་མོ་ནི་བཙོས་ཤ་
རྗེན་ལོག་གིས་སྤམ་རྫུ་དང་བཅས་ཏེ་བུ་རམ་བག་ལེབ་མི་ཟ་བའི་མནའ་བསྐྱལ།
སྐབས་དེར་མར་ལུ་ཧྥུ་ནི་གྲོད་པ་ལྟོགས་ནས་མེ་འབར།
མར་ལུ་ཧྥུའི་ཡིད་ལ་མོས་མི་ཟ་བའི་མནའ་བསྐྱལ་ན་བདག་གིས་ཟ་སྙམ་ནས་
འཛེམས་བག་མེད་པར་ཁ་བརྒྱངས་ཏེ་བཟས། ཚུལ་དེ་མཐོང་དུས་ཆུང་མ་ནི་ཁོང་
ཁྲོའི་མེ་ལྕེ་རབ་ཏུ་འབར་ནས་ཁྱོད་དམྱུས་ཤིག ཨཱ་ལཱ་ཐུགས་རྗེ་ཅན་གྱི་དགོངས་པ་
དང་མ་འགལ་ན་བག་ལེབ་དེ་དུག་ཏུ་གྱུར་ནས་ཁྱོད་ཀྱི་ཕོ་བ་རྒྱུ་ལོང་སོགས་ནང་ཁྲོལ་
རྣམས་འདྲུལ་ན་བདག་གི་བསམ་འདུན་འགྲུབ་སོང་ཞེས་རབ་ཏུ་དམོད།
མར་ལུ་ཧྥུས་དགོད་བཞིན་དུ་ཁྱོད་ཅི་ཟེར་བ་ཡིན། འདི་ཁྱོད་ཀྱི་མི་ཟ་བའི་
དམ་བཅའ་བཞག་པ་རེད་ན། བདག་གིས་མི་ཟ་བ་གང་བྱེད། ཨཱ་ལཱ་ཐུགས་རྗེ་ཅན་
གྱི་དགོངས་པ་དང་མི་འགལ་ན་ཕྱི་ཉིན་དགོང་མོ་བདག་གིས་ཁྱོད་ལ་སྦྲང་རྩི་བག་
ལེབ་ཉོས་ནས་ཁྱོད་རང་གཅིག་པུར་བཟའ་ཆོག་ཅེས་བརྗོད
མར་ལུ་ཧྥུས་ཁ་སྙན་ཚིག་འཇམ་གྱིས་ཆུང་མའི་སེམས་གསོས་ཏེ་གཞུམ་པའི་
ཚུལ་བཟུང༌། འོན་ཀྱང་མོ་ནི་བཟང་ལན་ངན་གྱིས་བཅལ་ཏེ་མཚན་གང་ཁོ་ལ་རྩུབ་
མོའི་ཚིག་གིས་བསྡིགས། ཕྱི་ཉིན་མོ་ནི་ང་རྒྱལ་དྲག་པོ་སྐྱེས་ནས་ཁོ་རྡུང་བར་བྱེད་
པ་ན། མར་ལུ་ཧྥུ་ཤིན་ཏུ་སྐྲག་སྟེ་སྨྲས་པར། ཁྱོད་བདག་མ་རྡུང་། ཕྱི་ཉིན་ཁོ་བོས་
ཁྱོད་ལ་སྦྲང་རྩི་བག་ལེབ་ཉོ་ཆོག ཅེས་ངོ་སྲུང་གི་གཏམ་བརྗོད་བཞིན་ཁྱིམ་སྒོ་ཐོན་
606

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཏེ་ཕྱག་ཁང་དུ་ཕྱག་འཚལ་བརྒྱབ་རྗེས་བཟོ་ཁང་དུ་བསྐྱོད། ཁོ་རང་གི་བཟོ་ཁང་དུ་
སླེབས་ནས་གདན་ཐོག་ཏུ་བསྡད་མ་ཐག་ཁྲིམས་དཔོན་གྱི་གཡོག་གཉིས་ཡོང་ནས་
སྨྲས་པར། ཁྱོད་ཀྱི་ཆུང་མས་ཁྲིམས་སར་ཞུ་སྦྱོར་བྱས་སོང་བས་ཁྱོད་ད་ལྟ་རང་ངེད་
གཉིས་མཉམ་དུ་ཁྲིམས་དཔོན་གྱི་སར་འགྲོ་དགོས།
གཡོག་དེ་གཉིས་པོས་ཁོའི་ཆུང་མས་ཁྲིམས་སར་ཞུ་སྦྱོར་སྐབས་ཀྱི་གདོང་རིས་
ངན་པ་དེ་ཁོ་ལ་བརྗོད་པས། གཏམ་དེ་ཐོས་པ་ན་ཁོ་ནི་ཡིད་ལ་ཁོང་ཁྲོ་ཚད་མེད་
བྱུང་ནས་ཨཱ་ལཱ་ཐུགས་རྗེ་ཅན་གྱིས་མོ་ལ་ཆད་པ་གཅོད་པ་ཤོག ཅེས་དམོད་རྗེས་
ཁྲིམས་གཡོག་གཉིས་དང་མཉམ་དུ་ཁྲིམས་ཁང་དུ་སླེབས་པའི་ཚེ་ཁོའི་ཆུང་མ་ནི་ལག་
གིས་གྲུ་མོ་བཟུང་ཞིང་ངོ་ལ་ཁྲག་རལ་བསྐུས་ཏེ་ཁྲིམས་དཔོན་གྱི་མདུན་དུ་ངུ་ཅོ་དིར་
དིར་དུ་བསྡད་ཡོད་པ་རིག
ཁྲིམས་དཔོན་གྱིས་མར་ལུ་ཧྥུ་མཐོང་བ་དང་ཁྱོད་ཀྱིས་རང་གི་ཆུང་མར་བརྙས་
བཅོས་འདི་འདྲ་བྱེད་པ་ཅི་ཡིན། ཁྱོད་ཨཱ་ལཱའི་བཀའ་ཆད་ལ་མི་འཇིགས་སམ། ཁྱོད་
སྐྱེས་པ་ཞིག་གིས་རང་གི་ཆུང་མ་བརྡུངས་ནས་མོའི་གྲུ་མོ་བཅག་པ་དང་ཁ་ནང་གི་སོ་
ཡང་ཕུད་པ་འདི་འདྲ་འོས་སུ་མི་མཆིས་ཞེས་ཁྲོ་འཚུབ་དང་བཅས་བསྡིགས།
མར་ཨུ་ཧྥུ་ན་རེ། བདག་གིས་མོ་ལ་བརྙས་བཅོས་བྱས་བདེན་པ་ཡིན་ན་སྐུ་ངོ་
ཁྱེད་ཀྱིས་ཁོ་བོར་ཁྲིམས་ཆད་ཇི་ལྟར་བཅད་ཀྱང་འགྲིག དོན་ངོ་མ་ནི་འདི་ལྟར་ཏེ་
· ཞེས་བཟའ་ཚོ་གཉིས་འཁྲུག་པ་བྱུང་ལུགས་བྱུང་རྐྱེན་རྣམས་ཁྲིམས་དཔོན་ལ་
ཞུ་བ་ཞིབ་ཅིང་ཕྲ་བ་ཞིག་ཕུལ་རྗེས་ཁོས་སྟབས་ལེགས་པ་ཞིག་ལ་སྐབས་དེར་ཁྱིམ་
མཚེས་རྣམས་ཡོང་ནས་ངེད་གཉིས་དབར་ལ་བར་མི་བྱས་ཏེ་འཁྲུག་པ་འདུམ་པ་བྱུང་
ཞེས་བརྗོད།
ཁྲིམས་དཔོན་དེ་བདེན་པའི་གཞུང་སྲོང་བའི་སྐྱེ་བོ་བཟང་པོ་ཞིག་ཡིན་པས་
607

༄༅།།མཚན་ཞག་སྟོང་གི་གཏམ་རྒྱུད།
འཁྲུག་པ་འདུམ་ཆེད་ཁོས་མར་ལུ་ཧྥུ་ལ་གསེར་ཊམ་གྱི་བཞི་ཟུར་གཅིག་བྱིན་ཏེ་སྨྲས་
པར། ཁྱོད་དངུལ་འདིས་སྦྲང་རྩི་བག་ལེབ་ཅིག་ཉོས་ནས་མོ་ལ་སྦྱིན། ཁྱོད་ཁྱོ་ཤུག་
ཟུང་འཁོན་མེད་ཉི་མ་སྤྲིན་བྲལ་ཡོང་བ་ཤོག
མར་ལུ་ཧྥུ་ན་རེ། སྐུ་ངོ་ཁྱེད་ཀྱིས་དངུལ་འདི་མོ་ལ་བྱིན་ནས་མོ་རང་ཉོ་
བར་གཏོང༌།
ཁྲིམས་དཔོན་གྱིས་དངུལ་དེ་ཧྥ་ཐུལ་མེ་ལ་བྱིན་ནས་ཁྱོ་ཤུགས་དེ་གཉིས་པོའི་
འཁྲུག་པ་འདུམ་ཆེད་དེ་སོ་སོར་ཁྱོད་ཆུང་མ་ཡིན་པས་སླད་ཁྱོད་ཀྱིས་རང་གི་ཟླ་བོའི་
ངག་ལ་ཉན་དགོས་པ་དང་། ཁྱོད་ཁྱོ་བོ་ཡིན་པས་རང་གི་ཆུང་མ་བྱམས་བརྩེས་སྐྱོང་
དགོས་ཞེས་བརྗོད།
མར་ལུ་ཧྥུ་ཁྱོ་ཤུགས་ཟུང་དེས་ཁྲིམས་དཔོན་གྱི་ངག་ལ་ཉན་ནས་ཕན་ཚུན་
མཐུན་འགྲིག་བྱེད་རྒྱུའི་ཁས་བླངས་ཏེ་ཁྲིམས་ཁང་སྒོ་ཐོན་པ་དང་སོ་སོར་གྱེས་ནས་
རང་རང་གི་གནས་སུ་བཞུད། མར་ལུ་ཧྥུ་བཟོ་ཁང་དུ་ལོག་རྗེས་གདན་ཐོག་ཏུ་བསྡད་
མ་ཐག་ཁྲིམས་གཡོག་གཉིས་བཟོ་ཁང་དུ་ཡོང་ནས་ཁྱོད་ཀྱིས་ང་ཅག་ལ་རྔན་པ་སྟེར་
དགོས་ཞེས་བརྗོད།
མར་ལུ་ཧྥུ་ན་རེ། ཁྲིམས་དཔོན་གྱིས་བདག་ལ་གསེར་ཊམ་བཞི་ཟུར་གཅིག་
བྱིན་པ་ལས་ཁྱོད་ཅག་ལ་དངུལ་སྦྱིན་དགོས་ཚུལ་མ་གསུངས་ཞེས་བརྗོད་ནས་ཁྲིམས་
གཡོག་དེ་གཉིས་ལ་དངུལ་མ་བྱིན།
ཁྲིམས་གཡོག་གིས་ཁྲིམས་དཔོན་གྱིས་ཁྱོད་ལ་དངུལ་བྱིན་མིན་ཇི་ལྟར་ཡང་
ཁྱོད་ཀྱིས་ང་ཅག་ལ་རྐང་གླ་ལྟོ་དོད་མ་བྱིན་ན་ང་ཅག་གིས་འཕྲོག་རྒྱུ་ཡིན་ཞེས་བརྗོད་
བཞིན་མར་ལུ་ཧྥུའི་བྲང་གཞུང་ནས་བསྡུས་ཏེ་བཟོ་ཁང་ཕྱི་ལ་དྲུད། མར་ལུ་ཧྥུ་ནི་བྱ་
ཐབས་མ་བྱུང་བར་རང་གི་ཧབ་ཟེ་རྒྱག་ཆས་བཙོངས་ཏེ་ཁྲིམས་གཡོག་དེ་གཉིས་
608

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལ་གསེར་ཊམ་བཞི་ཟུར་གཅིག་བྱིན་ནས་ལོག་བཏང་རྗེས་གདན་ཐོག་ཏུ་ལག་གིས་
འགྲམ་པ་བསྐྱོར་ཏེ་ད་ནི་བཟོ་བྱེད་པར་སོལ་བའི་དཔེ་བཞིན་ལག་ཆ་མེད་ན་ལས་
བྱེད་པའི་ཐབས་མེད་སྙམ་ནས་ཡིད་མུག་སྟེ་སྡོད་པའི་ཚེ་ན། གློ་བུར་དུ་གཟུགས་
ཆེ་ཞིང་མདོག་དབྱིབས་ཤིན་ཏུ་མི་སྡུག་པ། ལྟ་བར་མི་བཟོད་པའི་སྐྱེ་བོ་དངོས་ངན་
གཉིས་སླེབས་ནས་ཁོ་ལ་ཁྱོད་ཀྱི་ཆུང་མས་ཁྱོད་ཁྲིམས་ཁང་དུ་ཞུ་སྦྱོར་བྱས་སོང་བས་
འཕྲལ་མར་ངེད་གཉིས་མཉམ་དུ་ཁྲིམས་དཔོན་གྱི་སར་འགྲོ་དགོས་ཞེས་བརྗོད།
མར་ལུ་ཧྥུས་མི་དེ་གཉིས་ལ་ཁྲིམས་དཔོན་གྱིས་ངེད་གཉིས་འདུམས་ཟིན་པ་
རེད་ཅེས་བརྗོད།
མི་དེ་གཉིས་པོས་ངེད་གཉིས་ནི་ཁྲིམས་དཔོན་གཞན་ཞིག་གི་བཀའ་ལྟར་ཁྱོད་
འགུག་པར་ཡོང༌། ཁྱོད་ཀྱི་ཆུང་མས་ཁྱོད་ང་ཅག་གི་ཁྲིམས་དཔོན་སར་ཞུ་སྦྱོར་བྱས་
སོང་ཞེས་བརྗོད།
ཁོས་བརླང་མོ་དེར་ལན་འགའ་དམོད་རྗེས་ཁྲིམས་གཡོག་དེ་གཉིས་པོ་དང་
མཉམ་དུ་ཁྲིམས་སར་འབྱོར་བའི་ཚེ་ཁོས་ཆུང་མར་ངེད་གཉིས་ད་ལྟ་རང་ཁྲིམས་
དཔོན་ཆེ་མོས་འདུམ་ཟིན་པ་མ་ཡིན་ནམ། ཁྱོད་ཀྱིས་སླར་ཡང་ཞུ་སྦྱོར་བྱེད་པ་ཅི་
ཡིན་ཞེས་བརྗོད། ཆུང་མ་ན་རེ། ངེད་གཉིས་དབར་རྩོད་རྙོག་ཆེ་བས་འདུམ་ཐབས་
མེད།
མར་ལུ་ཧྥུས་བློ་སྟོབས་ཆེན་པོས་རང་དང་ཆུང་མའི་དབར་གྱི་རྩོད་རྙོག་རྣམས་
ཐལ་ལུས་མེད་པར་ཞིབ་ཅིང་ཕྲ་བ་ཞིག་ཁྲིམས་དཔོན་ལ་ཞུ་བ་ཕུལ་རྗེས་ད་ལྟ་རང་
ཁྲིམས་དཔོན་གཞན་ཞིག་གིས་ངེད་གཉིས་དབར་གྱི་འཁྲུག་རྩོད་འདུམས་ནས་འཁོན་
མེད་ཉི་མ་སྤྲིན་བྲལ་བྱུང་སོང་ཞེས་བརྗོད
མར་ལུ་ཧྥུའི་ཞུ་བ་ཉན་རྗེས་ཁྲིམས་དཔོན་དེ་རབ་ཏུ་ཁྲོས་ནས་ཁྱོད་གཉིས་ཀྱི་
609

༄༅།།མཚན་ཞག་སྟོང་གི་གཏམ་རྒྱུད།
རྩོད་རྙོག་འདུམས་ཟིན་པ་ཡིན། འཕྱན་མ་ཁྱོད་སླར་ཡང་འདིར་ཞུ་སྦྱོར་བྱེད་པར་
ཡོང་བ་ཅི་ཡིན་ཞེས་བསྡིགས། ཆུང་མ་ན་རེ། གནས་ཚུལ་འདུམས་རྗེས་ཁོས་བདག་
ལ་ཉེས་རྡུང་བཏང་བྱུང་ཞེས་ཞུ་རྫུས་བྱས།
ཁྲིམས་དཔོན་གྱིས་ངང་རྒྱུད་རིང་པོས་ཁོང་གཉིས་ལ་སླད་ཕྱིན་ཁྱོད་གཉིས་མིག་
ལྟོས་ཡར་འགྲན་གྱིས་ཁྱོ་བོས་ཆུང་མར་ལག་འགྱོགས་མི་བྱེད་པ་དང་ཆུང་མས་ཁྱོ་བོའི་
ངག་ལ་ཉན་དགོས་པའི་བཟང་པོའི་བསླབ་བྱ་བྱས།
ཁྲིམས་དཔོན་གྱི་བསླབ་བྱ་ལྟར་ཁོང་གཉིས་པོ་འཆམ་མཐུན་ལེགས་འགྲིག་བྱུང་
བ་ན། ཁྲིམས་དཔོན་གྱིས་མར་ལུ་ཧྥུར་ཁྲིམས་གཡོག་རྣམས་ལ་རྐང་གླ་ལྟོ་དོད་ཕྲན་
བུ་སྦྱིན་དགོས་ཞེས་བརྗོད།
མར་ལུ་ཧྥུས་ཁྲིམས་གཡོག་ལ་རྐང་གླ་གསེར་ཊམ་བཞི་ཆ་གཅིག་བྱིན་རྗེས་ཡིད་
མུག་སྟེ་རང་གི་བཟོ་ཁང་དུ་ལོག ཁོ་ནི་གློ་བུར་དུ་བྱུང་བའི་ཆག་སྒོ་དེས་མྱོས་བྱེད་
ཀྱིས་བཟི་བའི་སྐྱེས་བུ་ལྟར་བསམ་རྒྱུ་དྲན་རྒྱུ་མེད་པར་གྱུར།
མར་ལུ་ཧྥུ་ལྷ་ཆེན་གྱིས་རི་གསེབ་ཏུ་ཁྲིད་ནས་ཡུལ་གྱར་བ།
མར་ལུ་ཧྥུ་ནི་རང་གི་ཆུང་མས་སྡུག་སྦྱོང་བཏང་སྟེ་ཡིད་རྣལ་དུ་མི་ཕབ་པས་
རང་ཉིད་གཅིག་པུ་བཟོ་ཁང་ནང་སྤྲང་པོ་ལྟར་ཤིན་ཏུ་ཕོངས་པར་གྱུར་ནས་ཅི་བྱ་
གཏོལ་མེད་ཀྱི་གནས་སུ་གྱར་བའི་ཚེ་ན་གློ་བུར་དུ་སྐྱེ་བོ་ཞིག་ཁོའི་བཟོ་ཁང་དུ་རྒྱུག་
ཡོང་ནས་སྨྲས་པར། མར་ལུ་ཧྥུ། ཁྱོད་ཀྱི་ཆུང་མས་ཁྲིམས་ཁང་ཆེ་མོར་ཞུ་སྦྱོར་བྱས་
ཏེ་ཨི་པི་དཱ་པོ་གྷ་ཁྱོད་བཟུང་བར་ཡོང་གི་འདུག་པས་ཁྱོད་འཕྲལ་དུ་བྲོས་རྒྱུག་ཅེས་
610

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
བརྗོད།
གཏམ་དེ་ཐོས་མ་ཐག་མར་ལུ་ཧྥུས་བཟོ་ཁང་སྒོ་བརྒྱབ་སྟེ་རྣམ་རྒྱལ་སྒོ་མོ་ནས་
བྲོས། ཁོས་རང་གི་ལག་ཆ་བཙོངས་ནས་བྱུང་བའི་ལྷག་འཕྲོས་སྒོར་ཕྱེད་ཐང་གསུམ་
ཡོད་ཐོག་ནས་སྒོར་གཉིས་ཀྱི་གྲོ་ཟན་ཉོས་པ་དང་ལྷག་འཕྲོས་སྒོར་ཕྱེད་ཀས་ཕྱུར་ང
ཉོས་ཏེ་དེ་དག་ཁུར་ནས་ལམ་གང་ཐོབ་ཀྱིས་བྲོས། སྐབས་དེར་ནམ་དུས་གྲང་སྒང་
གི་དུས་སུ་འཁེལ་བས་གནམ་གཤིས་གྲང་ངར་ལྷག་པར་ཆེ། ཁོ་ནི་གྲང་རེག་གི་ཁྲོད་
དུ་བྲོས་བྲོས་ནས་གྲོང་ཁྱེར་འདབ་རོལ་གྱི་རི་ཤུར་ཞིག་ཏུ་སླེབས་པའི་ཚེ་གློ་བུར་ཆར་
པ་དྲག་པོ་བབས་ནས་ལུས་པོ་ཐམས་ཅད་ཆར་ཆུས་བརླན་ཏེ་ཆུ་སུབ་ཐེབས་པའི་བྱ་
ཕོ་ལྟ་བུར་གྱུར། འོན་ཀྱང་ཁོས་མུ་མཐུད་ཆར་ཁྲོད་དུ་བསྐྱོད་པས་ཡུལ་ཨར་དྷི་ལིར་
སླེབས། ཁོས་དེ་གར་སྡོད་མི་མེད་པའི་ཁང་ཧྲུལ་ཞིག་ཡོད་པ་དེར་ཞུགས་ནས་ཆར་
གཡོལ་དུ་བསྡད། ཁོ་ནི་རང་ལ་བྱུང་བའི་ཆག་སྒོ་དེ་དག་དྲན་པའི་མོད་ལ་ཡིད་སྐྱོ་
བའི་མཆི་མ་ཤོར། ཁོས་དབུགས་རིང་གཏོང་བཞིན་རང་གིས་རང་ལ་ཀྱི་ཧུད་ཀྱི་
ཧུད། བདག་ནི་བུད་མེད་འདྲེ་མོ་དེ་ལས་གཡོལ་བའི་ཐབས་ཅི་ཡོད། བདག་གི་
མགོན་མཁྱེན། ཁྱེད་ཀྱིས་ཁོ་བོ་བུད་མེད་དེས་རྙེད་མ་ཐུབ་པའི་ཡུལ་ཞིག་ཏུ་སྐྱེལ་
བར་མཛོད་ཅེས་གསོལ་བ་ཕུར་ཚུགས་སུ་བཏབ།
ཁོ་པས་ཨཱ་ལཱར་གསོལ་བ་བཏབ་ཉིད་གློ་བུར་དུ་ཁང་ཧྲུལ་དེའི་གྱང་རྩིག་གས་
པའི་སྲུབས་ལས་གཟུགས་སྟོབས་ཆེ་ཞིང་བྱད་གཟུགས་ཤིན་ཏུ་ཡ་མཚན་ཆེ་བའི་སྐྱེ་
བོ་སྟོབས་ཆེན་ཞིག་ཐོན་པ་དེས་སྨྲས་པར། མི་ཁྱོད་འདིར་ཡོང་ནས་ཁོ་བོར་ཅ་ཟིང་
བཟོས་ཏེ་བདག་བདེ་བར་མི་འཇུག་པ་ཅི་ཡིན། ཁོ་བོ་གནས་འདིར་ཆགས་ནས་མི་
ལོ་ཆེན་པོ་བརྒྱ་ཕྲག་གཉིས་ཙམ་སོང་། སྔར་ནས་ད་བར་སུ་ཞིག་གིས་ཀྱང་བདག་ལ་
ཅ་ཟིང་བཟོ་བ་མེད། ཁྱོད་ལ་ཅི་དགོས་པ་བདག་ལ་བཤད་ན་ཁོ་བོས་ཁྱོད་ལ་རོགས་
611

༄༅།།མཚན་ཞག་སྟོང་གི་གཏམ་རྒྱུད།
རམ་བྱས་ཏེ་ཁྱོད་ཀྱི་འདོད་དོན་འགྲུབ་པར་བྱེད། ཅི་ཕྱིར་ཞེ་ན། བདག་ནི་ཁྱོད་ལ་
ཤ་ཚ་བ་དང་ཡ་ང་བས་ཡིན་ཞེས་བརྗོད།
མར་ལུ་ཧྥུས་ཁྱོད་སུ་ཡིན། ལས་ཅི་བྱེད་པ་ཡིན་ཞེས་དྲིས།
སྐྱེ་བོ་སྟོབས་ཆེན་དེས་བདག་ནི་སྔར་ནས་གནས་འདིར་འཚོ། ཡུལ་འདི་ནི་
བདག་གནས་བཅའ་བའི་ས་ཡིན་ཞེས་བརྗོད།
མར་ལུ་ཧྥུས་རང་དང་ཆུང་མའི་དབར་འཁོན་རྩོད་བྱུང་ནས་འཁྲུག་པ་ཤོར་
ལུགས་རྣམས་ཐལ་ལུས་མེད་པར་འགོ་ནས་མཇུག་བར་ཞིབ་ཅིང་ཕྲ་བ་ཞིག་ཁོ་ལ་
བརྗོད། སྐྱེ་བོ་སྟོབས་ཆེན་དེས་ཁོའི་ལོ་རྒྱུས་རྣམས་ཉན་རྗེས་བདག་གིས་ཁྱོད་ཆུང་
མའི་མཐོང་ཡུལ་དུ་མ་གྱུར་བའི་ཡུལ་ཞིག་ཏུ་བསྐྱལ་ན་ཁྱོད་ཨེ་འདོད་ཅེས་དྲིས།
མར་ལུ་ཧྥུ་ན་རེ། ཁོ་བོ་ནི་ཤིན་ཏུ་འདོད། སྐྱེ་བོ་སྟོབས་ཆེན་དེས་དེ་ལྟར་ན་
ཁྱོད་བདག་གི་སྒལ་པར་ཤོག་ཅེས་བརྗོད།
མར་ལུ་ཧྥུས་སྐྱེ་བོ་སྟོབས་ཆེན་དེའི་ངག་བཀོད་ལྟར་ཁོའི་སྒལ་པར་བཞོན། སྐྱེ་
བོ་སྟོབས་ཆེན་དེས་མར་ལུ་ཧྥུ་རྒྱབ་ཏུ་ཁུར་རྗེས་དགོང་ཟས་ཀྱི་མཚམས་ནས་ཕྱི་ཉིན་
ཐོ་རེངས་བར་འཕུར་ཐེངས་གཅིག་ལ་རི་བོ་མཐོན་པོ་ཞིག་གི་རྩེ་མོར་བབས་ཏེ་སྨྲས་
པར། ཁྱོད་རི་གཤམ་དུ་བབས་སོང་ན་གྲོང་ཁྱེར་གྱི་རྒྱལ་སྒོ་མཐོང་བ་ཡིན། ཁྱོད་བློ་
བདེ་མོའི་ངང་གྲོང་ནང་དུ་སོང་། ས་འདི་ཁྱོད་ཀྱི་ཆུང་མས་ཚེ་གང་རིང་རྙེད་པ་མ་
ཡིན་ཞེས་མངག་བྱ་བྱས་རྗེས་ཁོ་ས་དེར་བཞག་ནས་རྒྱང་རིང་དུ་ཕུར།
612

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
མར་ལུ་ཧྥུ་དང་ཡུལ་གཅིག་པའི་ཆུང་གྲོགས་བྱ་རྡོ་ལམ་འཕྲད་བྱུང་བ།
མར་ལུ་ཧྥུ་ནི་འཇིགས་སྣང་དང་དངངས་སྐྲག་ཁོ་ནའི་ངང་ནམ་ལངས་ཉི་མ་མ་
ཤར་བར་རི་སྟེང་དུ་བསྡད། ཉི་མ་ཤར་བ་དང་རི་བོ་ཐམས་ཅད་མིག་ལམ་དུ་འཆར་
ཞིང་། འཇིག་རྟེན་ཐམས་ཅད་ཉི་འོད་ཀྱིས་རབ་ཏུ་གསལ་བའི་ཚེ་ཁོ་ནི་གཉིད་ལས་
བསད་པ་ལྟར་རང་གིས་རང་ལ་ཁོ་བོ་རི་ཐོག་ཏུ་བསྡད་ན་མི་འགྲིག་པས་གྲོང་ཁྱེར་དུ་
སོང་ནས་འཚོ་ཐབས་བྱེད་དགོས་ཞེས་བརྗོད།
ཁོ་པས་བློ་ཐག་བཅད་རྗེས་སོམ་ཉི་མེད་པར་རི་གཤམ་དུ་བབས་པའི་ཚེ་གྲོང་
ཁྱེར་ཆེན་པོ་ཞིག་མིག་ལམ་དུ་འཆར། གྲོང་ནང་དུ་བརྗིད་ཉམས་ཆེ་བའི་ཕོ་བྲང་
དང་བཀོད་པ་མཛེས་པའི་ཁང་ཁྱིམ་གཅིག་ལ་གཅིག་འགྲན་དུ་གནས་པའི་མི་ཡུལ་
གྱི་དགའ་ཚལ་ལྟ་བུར་མཆིས། ཁོས་གྲོང་ཁྱེར་དུ་ཞུགས་པ་ན་དེ་གའི་བརྗིད་ཆགས་
ཕུན་སུམ་ཚོགས་པའི་རྣམ་པ་བཟང་པོ་མཐོང་བའི་ཚེ་ཡིད་ལ་བརྗོད་ཀྱིས་མི་ལངས་
པའི་སྐྱིད་སྣང་ཚོར། ཁོས་ཨེ་ཅིབ་ཡུལ་གྱི་ཆས་གོས་གྱོན་ནས་ཁྲོམ་གཞུང་དུ་འགྲོ་བའི་
ཚེ་མི་རྣམས་ཀྱི་ཡིད་དབང་བཀུག་པས་ཐམས་ཅད་ཀྱིས་ཁོའི་གྱོན་པ་ངོ་མཚར་ཅན་
དེ་ལ་ལྟ་རུབ་རྒྱག་པར་ཡོང༌།། མི་ཚོགས་ཀྱི་ཁྲོད་ནས་སྐྱེ་བོ་ཞིག་གིས་ཝ་ཡེ། ཁྱོད་ནི་
ཡུལ་ཕྱོགས་གཞན་ནས་ཡོང་བའི་ཕྱོགས་མི་ཡིན་ནམ་ཞེས་དྲིས།
མར་ལུ་ཧྥུ་ན་རེ། བདག་ནི་ཡུལ་འདིར་སླེབས་མ་ཐག་པའི་ཕྱོགས་མི་ཡིན།
་་སྐྱེ་བོ་ཞིག་གིས་ཁྱོད་ཡུལ་གང་ནས་ཡོང་བ་ཡིན་ནམ་ཞེས་དྲིས།
མར་ལུ་ཧྥུ་ན་རེ། བདག་ནི་ཨེ་ཅིབ་ཡུལ་ནས་ཡོང་།
613

༄༅།།མཚན་ཞག་སྟོང་གི་གཏམ་རྒྱུད།
ཡང་སྐྱེ་བོ་དེས་ཁྱོད་རང་ཡུལ་བྲལ་ཏེ་ཡུན་རིང་སོང་བ་ཡིན་ནམ་ཞེས་དྲིས།
མར་ལུ་ཧྥུ་ན་རེ། བདག་ནི་ཁ་ཉིན་ཕྱི་དྲོ་རང་ཡུལ་བྲལ་ཏེ་ཡོང་བ་ཡིན།
མར་ལུ་ཧྥུ་དང་གཏམ་གླེང་བྱེད་མཁན་སྐྱེ་བོ་དེས་དགོད་ཆེན་པོ་ཞིག་བགད་
རྗེས་དེར་ཡོད་མི་རྣམས་ལ་ཁྱོད་ཅག་ཉོན་དང་། ཁོས་རྫུན་ཤོད་པ་ཡིན།
དེར་ཡོད་མི་རྣམས་ཀྱིས་ཁོས་ཅི་ཟེར་ཞེས་དྲིས།
སྐྱེ་བོ་དེ་ན་རེ། མི་དེས་ཁོ་པ་ཁ་ཉིན་ཕྱི་དྲོ་ཨེ་ཅིབ་ཡུལ་ནས་ཡོང་བ་ཡིན་ཟེར།
དེར་ཡོད་མི་རྣམས་དགོད་ཆེན་པོ་ཤོར་ནས་མར་ལུ་ཧྥུ་ལ་ཁྱོད་འདི་ལྟར་བརྗོད་
པ་སྨྱོ་བ་མིན་ནམ། ཨེ་ཅིབ་ཡུལ་ནས་ང་ཅག་གི་གྲོང་ཁྱེར་བར་དུ་ལོ་གཅིག་གི་ལམ་
ཐག་ཡོད། ཁྱོད་ཁ་ཉིན་ཕྱི་དྲོ་ཨེ་ཅིབ་ཡུལ་ནས་ཐོན་ཏེ་དེ་རིང་ཞོགས་པ་འདིར་
འབྱོར་ཟེར་བ་སྨྱོན་གཏམ་རང་རེད།
མར་ལུ་སྤུས་ཁྱོད་རྣམས་སྨྱོ་བ་ཡིན་འགྲོ། ཁོ་བོ་ནི་དྲང་པོའི་ལས་བྱས་ནས་
དྲང་པོའི་ཟས་འཚོལ་བའི་སྐྱེ་བོ་ཞིག་ཡིན། ཁྱོད་ཅག་རྣམས་ཡིད་ཆེས་མེད་ན་གྲོ་ཟན་
འདི་བདག་གིས་ཨེ་ཅིབ་ཡུལ་ནས་འཁུར་ཡོང་བ་ཡིན། ད་དུང་སོས་པ་བཟའ་རུང་
བ་ཞིག་ཡོད་ཅེས་བརྗོད་དེ་ཨམ་ཕྲག་ནས་གྲོ་ཟན་བཏོན་ཏེ་ཁོང་རྣམས་ལ་བསྟན།
དེར་ཡོད་མི་རྣམས་རུབ་སྟེ་ཁོའི་གྲོ་ཟན་ལ་ལྟ་བའི་ཚེ་གྲོ་ཟན་དེ་ནི་ཁོ་ཅག་རྣམས་
ཀྱིས་ཡུལ་གྱི་གྲོ་ཟན་དང་གཏན་ནས་མི་འདྲ་བས་མི་རྣམས་ཡ་མཚན་ཆེན་པོ་བྱུང༌།
དེ་ལྟར་གཅིག་གིས་གཅིག་ལ་ཕ་གིར་ཨེ་ཅིབ་ཡུལ་གྱི་གྲོ་ཟན་འདུག ཁྱོད་ཅག་ལྟ་བར་
སོང་ཞེས་བརྗོད་པས་ལྟ་རུབ་རྒྱག་མི་ཇེ་མང་ཇེ་མང་དུ་སོང་ནས་ཁོ་པའི་མིང་གྲགས་
ཀྱང་གང་སར་ཁྱབ། མི་རྣམས་ཀྱིས་ཁྲོད་དུ་ལ་ལ་ཡིད་ཆེས་ནས་ཡ་མཚན་བྱེད་པ་
དང་། ལ་ལ་ཡིད་མི་ཆེས་པར་དམོད། དེ་ལྟར་ཟིང་འུར་གྱི་འདུ་འཛི་ཆེ་སྒང་ལ་གློ་
བུར་དུ་ཚོང་རིགས་འབྱོར་ལྡན་པ་ཞིག་དྲེའུ་བཅིབས་ཤིང༌། འཁོར་གཡོག་འགའ་
614

ཧབ་ཟེ་རྒྱག་མཁན་མར་ལུ་གླུའི་གཏམ་རྒྱུད།
མཉམ་ཁྲིད་ཀྱིས་དེ་རྒྱུད་ནས་འགྲོ་བ་དེས་མི་ཚོགས་བཤངས་ཏེ་ཁྱོད་ཅག་རྣམས་
ཕྱོགས་མི་བཏུམས་ནས་ཁོ་ལ་དམོད་དེ་བརྙས་བཅོས་བྱེད་པ་ཁྱོད་རྣམས་མི་ཁྲེལ་
ལམ། སྐྱེ་བོ་དེ་དང་ཁྱོད་ཅག་དབར་དོན་ཅི་ཡོད་དམ། ཞེས་མི་ཚོགས་དེ་རྣམས་ལ་
བསྡིགས་ཤིང་ཚང་མ་རང་གནས་སུ་བསྐྲད་པས། མི་དེ་རྣམས་ཀྱིས་ཀྱང་ཁ་གྲགས་
མི་ནུས་པར་རང་རང་གི་གནས་སུ་བཞུད།དེ་རྗེས་ཁོས་མར་ལུ་ཧྥུ་ལ་གྲོགས་པོ། ཁྱོད་
ང་དང་མཉམ་དུ་ཤོག ངོ་ཚ་ཞེ་ཁྲེལ་མེད་པའི་མི་འདི་དག་ལ་ཁྱོད་སྐྲག་དགོས་དོན་
མེད། ཅེས་བརྗོད་ནས་ཁོ་པ་བརྗིད་ཆགས་རྣམ་པར་བཀྲ་བའི་ཁང་བཟང་ཡིད་དུ་
འོང་བ་ཞིག་གི་ནང་དུ་ཁྲིད་ཐོག བཞུགས་ཁྲི་དང་འདྲ་བའི་རྐུབ་སྟེགས་ཤིག་གི་ཐོག་
ཏུ་བཞག་རྗེས་འཁོར་གཡོག་བོས་ནས་གོས་སྒམ་ཁ་ཕྱེ་བ་དང་གསེར་སྲང་སྟོང་ཕྲག་
རི་བའི་གྱོན་པ་རྩ་ཆེན་ཞིག་བཏོན་ནས་ཁོ་ལ་གཡོགས།
མར་ལུ་ཧྥུ་ནི་ཐོག་མ་ནས་གཟུགས་ཀྱི་སྐྱེད་བྱེད་མི་དམན་པས་ན་ད་ཐེངས་
མཛེས་པའི་གོས་བཟང་བཀླུབས་པས་ཚོང་རིགས་ཀྱི་གཙོ་འཛིན་ཉམས་བཟང་ལྡན་
པ་ཞིག་ཏུ་གྱུར།
མར་ལུ་ཧྥུས་རང་ཉིད་ཡུལ་གྱར་དོན་གླེང་བ།
ཚོང་རིགས་འབྱོར་ལྡན་པ་དེས་མར་ལུ་ཧྥུ་མགྲོན་གྱི་མཆོག་ཏུ་བཀུར་ཞིང༌།
ཞིམ་མངར་རོ་བཅུད་ལྡན་པའི་བཟའ་བཏུང་གི་བྱེ་བྲག་ཕུན་སུམ་ཚོགས་པས་སྣེ་ལེན་
གཟབ་ཅིང་རྒྱས་པ་ཞིག་བྱས་ཏེ་མཉམ་དུ་བཟའ་བཏུང་ལ་ཚིམ་པར་སྤྱད་རྗེས་གཉིས་
ཀ་གདན་ཐོག་ཏུ་འཁོད་མཚམས་གཏམ་གླེང་བྱེད་འགོ་ཚུགས་པས་ཁོས་མར་ལུ་ཧྥུ་ལ་
615

༄༅།།མཚན་ཞག་སྟོང་གི་གཏམ་རྒྱུད།
གྲོགས་པོ། ཁྱོད་ཀྱི་མིང་ལ་ཅི་ཟེར། ལས་གང་བྱེད་ཅེས་དྲིས།
མར་ལུ་ཧྥུ་ན་རེ། བདག་གི་མིང་ལ་མར་ལུ་ཧྥུ་ཟེར། ཧབ་ཟེ་བརྒྱབ་ནས་འཚོ་
ཐབས་བྱེད།
ཚོང་པ་ན་རེ། ཁྱོད་ཡུལ་གང་ནས་ཡོང༌།
མར་ལུ་ཧྥུ་ན་རེ། བདག་ཨེ་ཅིབ་ཡུལ་ནས་ཡོང་།
ཚོང་པ་ན་རེ། ཁྱོད་ཁྲོམ་གཞུང་གང་དུ་སྡོད་པ་ཡིན།
མར་ལུ་ཧྥུ་ན་རེ། ཁྱོད་ཨེ་ཅིབ་ཡུལ་དུ་འགྲོ་མྱོང་བ་ཡིན་ནམ།
ཚོང་པ་ན་རེ། བདག་ཀྱང་ཨེ་ཅིབ་པ་ཡིན།
མར་ལུ་ཧྥུ་ན་རེ། བདག་ནི་ཨེ་ཅིབ་ཏུ་སྲང་ལམ་དམར་པོའི་རྒྱུད་དུ་སྡོད་པ་
ཡིན།
ཚོང་པ་ན་རེ། ཁྱོད་ཀྱིས་སྲང་ལམ་དམར་པོའི་རྒྱུད་དུ་སྡོད་མཁན་གྲོང་མི་སུ་
ཞིག་ངོ་ཤེས་སམ།
མར་ལུ་ཧྥུ་ན་རེ། དེ་གར་བདག་གིས་ངོ་ཤེས་པ་མང་པོ་ཡོད། དཔེར་ན་འདི་
དང་འདི་ཞེས་སྡེབ་གཅིག་ལ་མི་མང་པོའི་མིང་བོས།
ཚོང་པ་ན་རེ། ཁྱོད་ཀྱིས་བགྲེས་སོང་ཨེ་ཧ་མུ་དྷ་ཨར་དཱ་ལུ་ངོ་ཤེས་སམ།
མར་ལུ་ཧྥུ་ན་རེ། ཁོང་ནི་བདག་གི་ཁྱིམ་མཚེས་ཡིན། ངེད་གཉིས་ནི་སྡོད་ཁང་
སྐྱ་འབྲེལ་དུ་གནས།
ཚོང་པ་ན་རེ། ཁོང་བདེ་མོ་ཨེ་ཡིན།
མར་ལུ་ཧྥུ་ན་རེ། ཁོང་བདེ་མོ་རེད་ལ་སྐུ་གཟུགས་ཀྱང་ཐང་ཐག་ཆོད་ཡོད།
ཚོང་པ་ན་རེ། ཁོང་ལ་བུ་ཕྲུག་ཇི་ཙམ་ཡོད།
མར་ལུ་ཧྥུ་ན་རེ། ཁོང་ལ་བུ་གསུམ་ཡོད། རྒན་པའི་མིང་ལ་མུ་སི་དཱ་ཧྥ་ཟེར་བ་
616

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
དང༌། འབྲིང་བའི་མིང་ལ་མུ་ཧ་མུ་དྷ།ཆུང་བའི་མིང་ལ་འ་ལི་ཟེར།
ཚོང་པ་ན་རེ། ཁོང་གསུམ་པོ་ལས་གང་བྱེད་པ་ཡིན།
མར་ལུ་ཧྥུ་ན་རེ། རྒན་པ་མུ་སི་དཱ་ཧྥ་ནི་དགེ་རྒན་རེད། འབྲིང་བ་མུ་ཧ་མུ་དྷ་
གཉེན་སྒྲིག་བྱས་རྗེས་རང་གི་ཕའི་ཚོང་ཁང་གི་སྐྱ་འབྲེལ་དུ་དྲི་རྫས་ཚོང་ཁང་ཞིག་
བཟུང་ནས་ཡོད། ཁོ་ལ་ཕྲུ་གུ་བུ་གཅིག་བྱུང་བ་དེའི་མིང་ལ་ཧ་སང་ཟེར། ཆུང་བ་
འ་ལི་ནི་ཆུང་དུས་ངེད་གཉིས་ཧ་ཅང་འཆམ་པོ་ཡོད་པས་ཉིན་ལྟར་མཉམ་དུ་རྩེད་མོ་
བརྩེས་ནས་སྡོད་པ་ཡིན། དེའི་དུས་སུ་ངེད་རྣམས་ཀྱིས་རྟག་ཏུ་ཡེ་ཤུའི་ཆོས་པའི་བུ་
ཕྲུག་ལ་བརྫུས་ནས་ཁོ་ཚོའི་མཆོད་ཁང་དུ་བཞུགས་ཏེ་དཔེ་ཆ་བརྐུས་ནས་བཙོངས་
ཏེ་རྔན་པ་འདྲ་ཉོ་བ་ཡིན། སྐབས་ཤིག་མིས་ཚོར་ནས་ང་ཅག་གི་ཕ་མ་རྣམས་ལ་
ཁྱོད་ཚོའི་བུ་ཕྲུག་ལ་ཁ་ཏ་བསླབ་བྱ་བྱས་ནས་སླད་བྱ་བ་དེ་རིགས་མི་ཐོན་པ་དགོས།
གལ་ཏེ་ཉན་རྣ་མ་བྱས་ཚེ་རྒྱལ་པོར་སྙན་སེང་ཞུའོ་ཞེས་བརྗོད། ཁོའི་ཕ་དེས་ཕ་རོལ་
གྱི་ངོ་སྲུང་ཆེད་འ་ལི་བརྡུངས་པས། འ་ལི་སྤྲོ་ལངས་ཏེ་ཁྱིམ་ནས་བྲོས་ཏེ་ད་བར་མི་
ལོ་བཅུ་ཕྲག་གཉིས་ཀྱི་རིང་གནས་ཚུལ་སྦྲང་སྐད་ཙམ་ཐོས་རྒྱུ་མེད་པས་ཁོང་གང་དུ་
སོང་མིན་སུས་ཀྱང་མ་རྟོགས་ཞེས་བརྗོད།
ཚོང་པ་ན་རེ། བདག་ནི་ཨེ་ཧ་མུ་དྷ་ཨ་དཱ་ལུའི་བུ་འ་ལི་ཡིན། ཁྱོད་ནི་བདག་
གི་ཆུང་གྲོགས་བཟང་པོ་མར་ལུ་ཧྥུ་ཡིན་ནོ། །
འ་ལི་དང་མར་ལུ་ཧྥུ་ཡུན་རིང་བྲལ་བའི་ཆུང་གྲོགས་ཟུང་དེ་གཞན་ཡུལ་དུ་བྱ་
རྡོ་ལམ་འཕྲད་བྱུང་བའི་དགའ་ཚོར་དཔག་མེད་ཀྱིས་ཕན་ཚུན་འཐམ་འཁྱུད་དང་
མཛའ་བརྩེའི་གླེང་མོལ་གྱི་ལེའུ་འཁྲུག འ་ལིས་མར་ལུ་ཧྥུ་ལ་ཁྱོད་འདིར་ཡོང་དོན་
ཅི་ཡིན་ཞེས་དྲིས། མར་ལུ་ཧྥུས་རང་གི་ཆུང་མ་ཧྥ་ཐུལ་མེས་བརྙས་བཅོས་བྱས་ཚུལ་
རྣམས་གླེང་མཐར། བབདག་ནི་མོའི་བརྙས་བཅོས་མི་བཟོད་པར་འུ་ཐུག་བཟོད་བྲལ་
617

༄༅།།མཚན་ཞག་སྟོང་གི་གཏམ་རྒྱུད།
གྱིས་བྲོས་ཡོང་བ་དང་རྣམ་རྒྱལ་སྒོ་མོ་བརྒྱུད་ཨར་དྷི་ལིའི་རྒྱུད་དུ་སླེབས་པའི་ཚེ་ཆར་
པ་ཆེན་པོ་བབས་པས་ཁང་ཧྲུལ་ཞིག་གི་ནང་ཆར་གཡོལ་དུ་སྡོད་སྐབས་རང་གི་ལོ་
རྒྱུས་རྣམས་དྲན་ནས་ངུ་ཤོར། བསམ་ཡུལ་ལས་འདས་པ་ཞིག་ལ་ཁང་ཧྲུལ་དེ་ནང་
ནས་ལྷ་ཆེན་ཞིག་ཐོན་ཏེ་བདག་ལ་ངུ་དོན་ཅི་ཡིན་དྲིས་བྱུང་བ་ན། བདག་གིས་རང་
གི་གནས་ཚུལ་རྣམས་ཁོ་ལ་བཤད། ལྷ་ཆེན་དེ་ནི་སྙིང་རྗེས་མི་བཟོད་པར་བདག་
རྒྱབ་ཏུ་ཁུར་ནས་མཚན་གང་ཕུར་སྐྱོད་ཀྱིས་རི་བོ་མཐོན་པོ་ཞིག་གི་ཐོག་ཏུ་བསྐྱལ་
རྗེས་བདག་ལ་ཁྱོད་རི་ལས་བབས་ཏེ་གྲོང་ཁྱེར་ནང་འཚོ་ཐབས་བྱེད་པར་སོང་ཞེས་
བརྗོད། བདག་ནི་རི་སྟེང་ནས་བབས་ཏེ་གྲོང་ཁྱེར་ནང་འགྲོ་བའི་ཚེ་མི་རྣམས་ཀྱིས་
བསྐོར་ཏེ་ཅི་ཡིན་དྲིས། བདག་གིས་ཁོ་བོ་ནི་ཁ་ཉིན་ཨེ་ཅིབ་ཡུལ་ནས་ཡོང་སྟེ་དེ་རིང་
གྲོང་ཁྱེར་འདིར་སླེབས་ཚུལ་བརྗོད་པར་ཐམས་ཅད་ཡིད་མི་ཆེས། སྟབས་ལེགས་པ་
ཞིག་ལ་སྐབས་དེར་ཁྱེད་དེར་ཕེབས་ནས་མི་རྣམས་བསྐྲད་དེ་བདག་ཁྱེད་ཀྱི་ཁྱིམ་
དུ་ཁྲིད། བདག་ཨེ་ཅིབ་ནས་བྲོས་ཡོང་བའི་སྔ་ཕྱིའི་རྒྱུ་རྐྱེན་དེ་ཙམ་ཡིན། ཁྱོད་ཡུལ་
འདིར་ཇི་ལྟར་སླེབས་ཞེས་དྲིས།
འ་ལི་ན་རེ། བདག་ནི་སློབ་སྦྱོང་བྱེད་པའི་སྐལ་བ་མ་བྱུང་བས་ལོ་བདུན་
ནས་འཁྱམ་འགོ་བཙུགས་ཏེ་ཡུལ་ནས་ཡུལ་དང་གྲོང་ཁྱེར་ནས་གྲོང་ཁྱེར་བརྒྱུད་
མཐར“རྫུན་མེད་པའི”གྲོང་ཁྱེར་འདིར་སླེབས། ཡུལ་འདིའི་མི་རྣམས་རང་བཞིན་
བཟང་ཞིང་གཡོ་སྒྱུ་མེད་པ། སྙིང་རྗེ་ཆེ་བ།གཞན་ཕན་གྱི་ལས་ལ་མངོན་པར་ཕྱོགས་
པ། ཉམ་ཐག་རིགས་ལ་སྦྱིན་པའི་ལག་ཡང་བ། ལྷག་པར་དུ་གཞན་ལ་དོགས་པའི་
བློ་མེད་པར་ཀུན་ལ་ཡིད་ཆེས་ཀྱི་དང་བ་སྟོན་པ་ཡིན། དེར་བརྟེན་བདག་གིས་ཁོང་
རྣམས་ལ་ཁོ་བོ་ནི་ཚོང་པ་ཞིག་ཡིན། བདག་ཡུལ་འདིར་ཚོང་ཟོག་འཇོག་སའི་དོས་
ཁང་འཚོལ་བར་ཡོང་བ་ཡིན་ཞེས་བརྗོད་པས། མི་རྣམས་ཁོ་བོའི་གཏམ་ལ་ཡིད་ཆེས་
618

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ནས་བདག་ལ་དོས་ཁང་ཞིག་འདོན་བཤུག་བྱས། ཡང་བདག་གིས་ཁོང་རྣམས་ལ་
ད་ཆ་ཁོ་བོར་གང་ཅིའི་ལག་འཛངས་ཆེ་བས་ཁྱེད་རྣམས་ཀྱིས་བདག་ལ་གསེར་ཊམ་
སྟོང་གཅིག་སྔ་གཡར་གནང་ན་ལེགས་སམ། བདག་གི་ཚོང་ཟོག་འབྱོར་མཚམས་
ཁྱོད་ཅག་ལ་དངུལ་སྐྱིན་འབུལ་ཆོག་ཅེས་བརྗོད་པར་ཁོང་རྣམས་ཀྱིས་བདག་གི་རེ་
འདོད་བཞིན་ཁོ་བོར་གསེར་ཊམ་སྟོང་གཅིག་གཡར། ཁོ་བོས་གསེར་ཊམ་སྟོང་གཅིག་
གི་ཚོང་ཟོག་བསྒྲུབས་རྗེས་ཉིན་གཉིས་པར་བཙོངས་ནས་གསེར་ཊམ་བཅུ་ཕྲག་ལྔ་ཡི་
ཁེ་བཟང་བྱུང་། དེ་ནས་མུ་མཐུད་ཚུར་ཉོ་ཕར་ཚོང་གི་ལས་སུ་གཞོལ་ཞིང༌། རྟག་
ཏུ་སྐྱེ་བོ་མང་པོར་འབྲེལ་བ་བྱེད་དགོས་པས་ངོ་ཤེས་ཀྱང་ཇེ་མང་དུ་སོང་ལ། བདག་
གིས་དེ་རྣམས་ལ་གུས་པར་བྱེད་པས་ཁོང་རྣམས་ཀྱིས་ཀྱང་ཁོ་བོར་ལྟ་ཚུལ་བཟང་པོ་
བྱུང་སྟེ་ང་ཚོ་ཕན་ཚུན་མཛའ་བརྩེའི་འབྲེལ་བ་བཟང་པོ་ཚུགས། དེ་ལྟར་བདག་གིས་
མུ་མཐུད་ཉོ་ཚོང་གི་ལས་སུ་གཞོལ་བས་མཐར་ཚོང་ཁེ་ཆེན་པོ་བྱུང༌།
འ་ལིས་མར་ལུ་ཧྥུ་ལ་མགོ་སྐོར་གཏོང་སྟངས་སློབ་པ།
འ་ལིས་རང་གི་ལོ་རྒྱུས་དང་འབྱོར་པ་རྒྱས་ཐབས་གླེང་པ་མ་ཟད། མར་ལུ་
ཧྥུ་ལ་ཁོ་པའི་འཚོ་ཐབས་བྱེད་སྟངས་ཀྱི་ལམ་དུ་འགྲོ་དགོས་ལུགས་འདི་ལྟར་བསྟན།
གྲོགས་པོ། ཁྱོད་གོ་བར་གྱིས་ཤིག གནའ་མིའི་ངག་རྒྱུན་དུ་མི་ཡི་ཡུལ་དུ་གཡོ་དང་
ཁྲམ་གྱིས་ཁེངས། སྐྱེས་བུ་རང་དོན་མ་བསྒྲུབས་ན་འཇིག་རྟེན་འདི་ན་འཚོ་བ་དཀའ་
ཞེས་པའི་གནས་ལུགས་རྟོགས་ན། ཁྱོད་ཆ་མེད་རྒྱུས་མེད་ཀྱི་ཡུལ་དུ་སླེབས་ནའང་
རང་གི་གང་བསམས་ཀྱི་འདོད་དོན་འགྲུབ་ཐུབ་པ་ཡིན། གལ་ཏེ་ཁྱོད་ཀྱིས་ང་ནི་ཧབ་
619

༄༅།།མཚན་ཞག་སྟོང་གི་གཏམ་རྒྱུད།
ཟེ་རྒྱག་མཁན་དབུལ་ཞིང་ཕོངས་པ་ཞིག་ཡིན། ཆུང་མའི་བརྙས་བཅོས་མི་བཟོད་
པར་ཨེ་ཅིབ་ཡུལ་ནས་བྲོས་ཏེ་འདིར་སླེབས། ཞེས་བརྗོད་ཚེ་མི་རྣམས་ཀྱིས་ཁྱོད་ཀྱི་
གཏམ་ལ་ཡིད་ཆེས་རྒྱུ་ལྟ་བཞག་དེ་ལས་ལྡོག་སྟེ་ཁྱོད་ལ་འཕྱ་དམོད་བྱེད་སྲིད། གལ་
ཏེ་ཁྱོད་ཀྱིས་བདག་ནི་ལྷ་ཆེན་གྱིས་རྒྱབ་ཏུ་ཁུར་ནས་འདིར་བསྐྱལ་ཞེས་བརྗོད་ན། མི་
རྣམས་ཁྱོད་ལ་ཞེ་ལོག་ནས་སྐྱེ་བོ་སུ་ཞིག་གིས་ཀྱང་ཁྱོད་དང་འགྲོགས་མི་ནུས་ལ། མི་
རྣམས་ཀྱིས་ཁྱོད་ནི་འདྲེ་རྩ་ཡིན་པས་དེ་དང་ཉེ་ན་འདྲེ་ཡི་གནོད་པ་ཡོང་བས་ཉེ་མི་
རུང༌། ཞེས་བརྗོད་པ་ན། ཁྱོད་ཀྱི་མིང་ངན་པ་ཁྱབ་ནས་ཁྱོད་ལ་གནོད་པ་མ་ཟད་
བདག་ལ་ཡང་ཤུགས་རྐྱེན་ངན་པ་ཡོང་བ་ཡིན། ཅི་ཕྱིར་ཞེ་ན། ཁོ་ཅག་རྣམས་ཀྱིས་
བདག་ཨེ་ཅིབ་ཡུལ་གྱི་མི་ཡིན་པ་ཤེས་པས་སོ། །
མར་ལུ་ཧྥུས་དེ་ལྟར་ན་ད་ནི་ཇི་འདྲ་བྱས་ན་ལེགས་སམ་ཞེས་དྲིས།
འ་ལིས་ཇི་ལྟར་བྱེད་དགོས་པ་ཁོ་བོས་ཁྱོད་ལ་སློབ། ཨཱ་ལཱ་ཐུགས་རྗེ་ཅན་གྱི་
བཀའ་དང་མི་འགལ་ན་ཕྱི་ཉིན་བདག་གིས་ཁྱོད་ལ་གསེར་ཊམ་སྟོང་གཅིག་དང་
བཞོན་དྲེལ་གཅིག གཞན་ཡང་འཁོར་གཡོག་འགའ་བཅས་གཡར། ཁྱོད་ཀྱིས་དྲེའུ་
བཞོན་ནས་གྲོང་ཁྲོད་ཀྱི་ཚོང་པ་ཆེ་རིགས་རྣམས་འཚོལ་བར་སོང་། ཁོ་བོས་སྔོན་
ཚུད་ནས་ཁོ་པ་ཚོའི་སར་བསྐྱོད་དེ་ཁྱོད་བསྒུགས་ནས་སྡོད། ཁྱོད་དེ་གར་འབྱོར་
བའི་ཚེ་བདག་གིས་སྟན་ལས་ལངས་ཏེ་ཁྱོད་ཀྱི་ལག་ཏུ་འོ་སྦྱར་ནས་ཤིན་ཏུ་གུས་པ་
ཆེན་པོས་བསུ་བ་བྱེད། དེ་ནས་བདག་གིས་ཁྱོད་ལ་གོས་རྒྱུ་རྣམས་འབྱོར་ཡོད་མེད་
གཏམ་དྲི་བ་ན། ཁྱོད་ཀྱིས་གོས་རྒྱུ་འབོར་ཆེན་འབྱོར་སོང་ཞེས་བརྗོད་དགོས། ཚོང་
རིགས་རྣམས་ཀྱིས་བདག་ལ་ཁྱོད་ཀྱི་གནས་ཚུལ་སྐད་ཆ་འདྲི་སྐབས་ཁོ་བོས་སྐབས་
དེ་དང་བསྟུན་ནས་ཁྱོད་ནི་རྒྱུ་ནོར་འབུམ་ཕྲག་དུ་མའི་བདག་པོ་རྒྱ་སྦྱིན་མཛོད་ལ་
མངའ་བརྙེས་པའི་འབྱོར་ལྡན་པ་ཞིག་ཡིན་ཚུལ་དང༌། ཁྱོད་ནི་མི་གཞི་དྲང་ཞིང་
620

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལ་རྒྱ་ཟབ་ལ་འཇུངས་པ་མེད་པའི་སྐྱེ་བོ་ཚུལ་ལྡན་ཞིག་ཡིན་ལུགས་ངོ་སྤྲོད་བྱེད་རྒྱུ་
དང་། ད་དུང་ཚོང་རིགས་རྣམས་ཀྱིས་ཁྱོད་ལ་དོས་ཁང་དང་ཚོང་ཁང་ཞིག་འཚོལ་
དགོས་པའི་མངག་བྱ་བྱེད། གལ་ཏེ་སྐབས་དེར་སྤྲང་པོ་འདྲ་སླེབས་བྱུང་ན་ཁྱོད་ཀྱིས་
བློ་གཤོགས་ཆེན་པོས་དངུལ་གྱི་སྦྱིན་པ་བཏང་ནས་ཁོང་རྣམས་བདག་གི་གཏམ་ལ་
ཡིད་ཆེས་པར་འཇུག་ལ། ཁྱོད་ནི་བློ་གཤོགས་ཆེ་བའི་འབྱོར་ཆེན་ནོར་གྱི་བདག་པོ་
ཡིན་ཚུལ་ར་འཕྲོད་ནས་ཚོང་རིགས་རྣམས་ཀྱིས་ཁྱོད་ལ་ཡིད་སྨོན་ཐུབ་པ་ཞིག་བྱེད།
དེ་རྗེས་བདག་གིས་ཁྱོད་ལ་ཕེབས་སྟོན་གསོལ་ཚིགས་བཤམས་ནས་ཡུལ་གྱི་ཚོང་
རིགས་རྣམས་ཀྱང་མགྲོན་འབོད་ཀྱིས་ཁྱོད་དང་ངོ་ཤེས་གྲོགས་འདྲིས་ཀྱི་མཐུན་རྐྱེན་
བསྐྲུན་ཐོག ཕན་ཚུན་འདྲིས་ཟབ་ཀྱི་གྲོགས་སུ་གྱུར་ནས་ཁྱོད་ལ་ཚོང་ལམ་གཏོད།
དེ་ལྟར་བྱུང་ཚེ་ཁྱོད་ཀྱིས་ཚོང་འཁོས་ཀྱི་སྟངས་འཛིན་ཤེས་ནས་མི་རིང་བར་ཚོང་པ་
འབྱོར་ཆེན་ཞིག་ཏུ་གྱུར་ངེས་རེད་ཅེས་བརྗོད།
ཕྱི་ཉིན་འ་ལིས་སྔོན་བཤད་ལྟར་མར་ལུ་ཧྥུ་ལ་གསེར་ཊམ་སྟོང་ཕྲག་གཅིག་སྤྲད་
ཐོག སྤྲོས་པ་ཆེ་བའི་གྱོན་པ་མཛེས་ཤིང་ཡིད་དུ་འོང་བ་ཞིག་ཀྱང་གཡོགས། ད་དུང་
འཁོར་གཡོག་མངགས་ནས་ཁོ་པ་ཁྲོམ་ཐོག་ཏུ་ཚོང་རིགས་རྣམས་དང་ངོ་ཕྲད་ཀྱིས་
ཚོང་གི་བགྲོ་གླེང་བྱེད་པར་ཁྲིད་དགོས་པའི་མངག་བྱ་བྱས། འགྲོ་ཁར་འ་ལིས་མར་
ལུ་ཧྥུ་ལ་ཨཱ་ལཱ་ཐུགས་རྗེ་ཅན་གྱིས་ཁྱོད་ཀྱི་གེགས་བར་ཐམས་ཅད་སེལ་བར་ཤོག ཁྱོད་
ནི་བདག་གི་གྲོགས་བཟང་པོ་རེད་ན། ཁོ་བོས་ཁྱོད་ལ་གུས་བཀུར་དང་རོགས་ཕན་
བྱེད་དགོས་ངེས་རེད། ཁྱོད་སྐྲག་མི་དགོས། ཁྱོད་ཀྱི་ཆུང་མའི་བྱེད་སྤྱོད་རྣམས་ཡིད་
ཡུལ་ནས་རིང་དུ་འདོར་བར་གྱིས་ལ་དེ་སྐོར་ནམ་ཡང་གླེང་བར་མི་བྱེད་ཅེས་ངག་
བཀོད་བྱས།
མར་ལུ་ཧྥུས་ཁོ་ལ་ཐུགས་རྗེ་ཆེ་ཞུས་རྗེས་འཁོར་གཡོག་རྣམས་ཀྱིས་ཁོ་པ་ཁྲོམ་
621

༄༅།།མཚན་ཞག་སྟོང་གི་གཏམ་རྒྱུད།
ཐོག་ཏུ་ཁྲིད། སྐབས་དེར་ཚོང་རིགས་རྣམས་དེ་གར་མཉམ་འཛོམས་ཐོག་འ་ལི་ཡང་
དེ་དག་དང་མཉམ་དུ་སྡོད་མུས་ལ་ཁོས་མར་ལུ་ཧྥུ་མཐོང་མ་ཐག་སྟན་ལས་ལངས་
ཏེ་རྒྱུག་མ་མཆོང་ལ་ཁོའི་འགྲམ་དུ་སོང་ནས་ཚོང་ཆེན་མར་ལུ་ཧྥུ་སྐུ་ཁམས་བཟང་།
སྙན་གྲགས་ཅན་གྱི་དགེ་བའི་བདག་པོ་ཁྱེད་བྱོན་པ་ལེགས་སོ། ། ཁྱེད་ལ་དགའ་བསུ་
ཞུ། ཞེས་བརྗོད་རྗེས་ཚོང་རིགས་རྣམས་ཀྱི་མདུན་དུ་གུས་པ་ཆེན་པོས་ཁོའི་ལག་ཏུ་འོ་
སྦྱར་ནས་སྨྲས་པར། ཚོང་དཔོན་རྣམས་ལ་ཞུ་རྒྱུར། ནོར་བདག་ཚོང་དཔོན་ཆེན་པོ་
མར་ལུ་ཧྥུ་ཁྱེད་རྣམས་མཇལ་བར་ཕེབས་པ་ཁྱོད་ཅག་གིས་འཚམས་ཞུ་གནང༌། ཞེས་
ཚོང་རིགས་རྣམས་ཀྱིས་མར་ལུ་ཧྥུ་ལ་ཕུ་དུད་བྱེད་དགོས་པའི་བརྡ་བཏང་བ་ན། ཚོང་
རིགས་རྣམས་ཀྱིས་མར་ལུ་ཧྥུ་ལ་བག་ཆགས་ཆེན་པོ་བྱུང༌། སྐབས་དེར་འ་ལིས་མར་
ལུ་ཧྥུར་དེར་ཡོད་ཚོང་དཔོན་རྣམས་རེ་རེ་བཞིན་ངོ་སྤྲོད་མཚམས་སྦྱོར་ལེགས་པར་
བྱས་རྗེས་ཐམས་ཅད་གྲལ་དུ་འཁོད་ནས་གཏམ་གྱི་བགྲོ་གླེང་བྱེད་པའི་འགོ་ཚུགས།
ཚོང་པ་རྣམས་ཀྱིས་འ་ལིར་སྐུ་མགྲོན་ཁོང་ནི་ཚོང་རིགས་པ་ཡིན་ནམ་ཞེས་དྲིས།
འ་ལི་ན་རེ། ཁོང་ནི་སྔར་ནས་ཚོང་གི་ལས་སུ་གཞོལ་བའི་ཚོང་དཔོན་ནོར་གྱི་
བདག་པོ་ཞིག་རེད། །ཁོང་ནི་མ་རྩ་ཆེ་ལ་ཚོང་ཕྲུག་མང་བས་ཚོང་རིགས་རྣམས་ཀྱི་
ཁྲོད་དུ་སུས་ཀྱང་དོ་བ་མ་ཡིན།། ཅི་ཕྱིར་ཞེ་ན། ཁོང་གིས་རང་གི་ཕ་དང་མེས་པོ་མི་
རབས་གཉིས་ཀྱི་རྒྱུ་ནོར་ཤུལ་འཛིན་བྱས། ཁོང་གི་མེས་པོ་ནི་ཨེ་ཅིབ་ཡུལ་དུ་སྙན་
གྲགས་ཤིན་ཏུ་ཆེ་བའི་འབྱོར་ལྡན་པ་ཞིག་རེད། རྒྱ་གར་དང༌། སེ་ནེ་དྷ། ཡེ་མན་
སོགས་ཡུལ་མང་པོར་ཚོང་ཁང་ཡོད། ཁོང་ནི་བློ་གཤོགས་ཆེ་ཞིང་སེམས་པ་བཟང་
བས་ཀུན་གྱིས་ཡིད་སྨོན་བྱེད་པ་ཡིན། ཁྱོད་ཅག་ཚོང་དཔོན་རྣམས་ཀྱིས་ཁོང་གི་
འཇོན་ཐང་བཟང་ཞན་རིམ་གྱིས་མཁྱེན་རྟོགས་ཡོང་སྲིད་ན། ཁོང་ལ་གུས་བཀུར་
དང་བརྩི་འཇོག་མཛོད་ལ་ཁྱོད་ཅག་ཚོང་དཔོན་རྣམས་ཀྱིས་ཁོང་ལ་རོགས་རམ་
622

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཡང་མཛོད་ཅིག ཁོང་ནི་རྒྱུ་ནོར་ལ་ཐོགས་པ་མེད་པས་ད་ལམ་ང་ཅག་གི་གྲོང་ཁྱེར་
འདིར་བག་ཡང་སྤྲོ་འཆམ་དུ་ཕེབས་པ་ལས་ཚོང་ཁེ་སྒྲུབ་པར་ཕེབས་པ་མིན། བདག་
ནི་ཁོང་གི་བྲན་གཡོག་ཅིག་བྱེད་འདོད་པ་ཡིན་ཞེས་བརྗོད།
འ་ལིས་མུ་མཐུད་མར་ལུ་ཧྥུར་འུད་བསྟོད་ཀྱི་དྲིལ་བསྒྲགས་ལན་བསྟུད་དུ་བྱས་
པ་མ་ཟད། རང་ལ་བཀའ་དྲིན་ཆེ་ཚུལ་ཡང་བརྗོད་པར་བརྟེན། ཚོང་རིགས་རྣམས་
ཀྱི་ཁྲོད་དུ་བག་ཆགས་ཤིན་ཏུ་བཟང་པོ་བྱུང་ནས་ཐམས་ཅད་ཀྱིས་ཁོ་ལ་གུས་ཞེན་
དང་བསྔགས་བརྗོད་ཆེན་པོ་བྱེད་པ་དང་འབྲེལ་ལ་ལས་ཁོ་ལ་ཏན་ཞིམ་འདྲེན་པ་
དང་། ལ་ལས་ཁོ་ལ་ཆང་རག་འདེགས་པ་མ་ཟད། ཚོང་རིགས་ཀྱི་གཙོ་འཛིན་གྱིས་
ཀྱང་ཁོ་ལ་འཚམས་ཞུ་བྱེད། གོ་སྐབས་བཟང་པོ་དེ་དང་བསྟུན་ནས་འ་ལིས་མར་ལུ་
ཧྥུ་ལ་སྦྱིན་བདག་ཁྱེད་ཀྱིས་ད་ལམ་གོས་རྒྱུ་དབོར་འདྲེན་གནང་ཡོད་པ་མ་ཡིན་ནམ་
ཞེས་དྲིས།
མར་ལུ་རྒྱུས་ཧ་ཅང་མང་པོ་དབོར་ཡོད་ཅེས་བརྗོད།
དེ་ཉིན་འ་ལིས་མར་ལུ་ཧྥུ་དར་གོས་དང་རས་ཆ་ཚོང་ཁང་མང་པོར་ལྟ་སྐོར་དུ་
ཁྲིད་ནས་དེ་དག་གི་མིང་གི་རྣམས་གྲངས་རེ་རེ་བཞིན་བསླབས། སྐབས་དེར་ཚོང་
པ་ཞིག་གིས་ཁོ་ལ་ཁྱོད་ཀྱི་སྐུ་ཞབས་འདིས་ཐེར་མ་རྡོ་ལོ་སེར་པོ་དབོར་འདྲེན་བྱས་
ཡོད་དམ་ཞེས་དྲིས།
ཁོས་ཡོད་དོ། ། ཡོད་དོ། ། མང་པོ་ཡོད་དོ་ཞེས་བརྗོད།
ཡང་ཚོང་པ་ཞིག་གིས་ཐེར་མ་རྒྱ་སྨུག་རིགས་ཨེ་ཡོད་ཅེས་དྲིས།
ཁོས་ཡོད་དོ། ། མང་པོ་ཡོད་དོ་ཞེས་བརྗོད།
དེ་ལྟར་ཚོང་རིགས་རྣམས་ཀྱིས་ཁོ་ལ་ཚོང་ཟོག་མང་པོ་མིང་འབོད་ཀྱིས་ཨེ་ཡོད་
ཅེས་འདྲི་སྐབས་ཁོ་པས་ཚང་མར་མང་པོ་ཡོད་དོ་ཞེས་ལན་བཏབ། དེ་རྗེས་ཁོས་འ་
623

༄༅།།མཚན་ཞག་སྟོང་གི་གཏམ་རྒྱུད།
ལིར་གལ་ཏེ་ཚོང་རིགས་ཁྲོད་དུ་གོས་རྒྱུ་རྩ་ཆེའི་རིགས་ཁལ་དོ་སྟོང་ཕྲག་དགོས་ཀྱང་
བདག་གིས་དོས་ཁང་མང་པོ་སྒོ་ཕྱེ་མི་དགོས་པར་དོས་ཁང་གཅིག་རང་ནས་འདོན་
ཐུབ་པ་ཡིན་ཞེས་བརྗོད།
དེ་ནས་ཁོ་དང་ཚོང་རིགས་རྣམས་མཉམ་དུ་བགྲོ་གླེང་བྱེད་པའི་སྐབས་སུ་སྲང་
མདོའི་མུ་ལྟོ་བ་ཞིག་སློང་དུ་བྱུང་བ་ན་དེར་ཡོད་ཚོང་རིགས་ཁྲོད་ནས་མང་བས་
སྲང་རྩག་དང་ཉུང་བས་སྐར་རྩག་རེ་བྱིན། ཕལ་ཆེ་བ་ནི་སེར་སྣས་བཅིངས་ཏེ་སྐར་
ལི་ཙམ་ཡང་མ་བྱིན། མུ་ལྟོ་བ་དེ་མར་ལུ་ཧྥུའི་འགྲམ་དུ་སླེབས་པ་དང་ཁོས་ཨམ་
ཕྲག་ནས་གསེར་ཊམ་སྦར་མོས་བསྙབས་ཏེ་བྱིན་པས་སྤྲང་པོ་དེས་ཁོ་ལ་ཐུགས་རྗེ་ཆེ་
ལན་མང་ཞུས་ཤིང་སྦྱིན་དག་ལམ་འགྲོ་ཡོང་བའི་སྨོན་ལམ་བཏབ། ཚུལ་དེ་མཐོང་
བ་དང་ཚོང་རིགས་རྣམས་ཁོའི་བློ་གཤོགས་ལ་ཡིད་ནས་དད་ཅིང་སྨོན་པ་ཆེན་པོས་
སྤྲང་པོ་ཞིག་ལ་གསེར་ཊམ་སྦར་སྙོབ་བརྒྱབ་ནས་སྦྱིན་པ་ནི་ས་སྐྱོང་རྒྱལ་པོ་རྣམས་ཀྱི་
སྲོལ་ལུགས་ཡིན་པས། གལ་ཏེ་རྒྱུ་ནོར་འབུམ་ཕྲག་དུ་མའི་བདག་པོ་མིན་ན་གསེར་
ཊམ་སྦར་སྙོབ་བརྒྱབ་ནས་སྤྲང་པོར་སྦྱིན་སྲིད་པ་མ་ཡིན་ཞེས་ཐམས་ཅད་ཀྱིས་མགྲིན་
གཅིག་ཏུ་བསྟོད།
ཡུད་ཙམ་སོང་རྗེས་བུད་མེད་མུ་ལྟོ་བ་ཞིག་སློང་དུ་སླེབས་བྱུང་བས་མར་ལུ་
ཧྥུས་སྔར་ལྟར་ཨམ་ཕྲག་ནས་གསེར་ཊམ་བསྙབས་ཏེ་མོ་ལ་བྱིན། སྤྲང་མོ་དེས་ཁོ་ལ་
ཐུགས་་ཆེ་
ཞུས་པ་དང་སྨོན་ལམ་བཏབ་རྗེས་ཚུལ་དེ་ཉམ་ཐག་སྤྲང་པོའི་ཚོགས་ལ་
བརྗོད་པ་ན་དེ་མར་འཚོ་གོས་ཀྱིས་ཕོངས་པའི་ཉམ་ཐག་དབུལ་པོའི་ཚོགས་རྣམས་ཁྱུ་
བསྒྲིགས་ཀྱིས་སློང་དུ་བྱུང་བས། མར་ལུ་ཧྥུས་སྤྲང་པོ་རེར་གསེར་ཊམ་སྦར་མོ་གང་
རེ་བྱིན་ནས་ལག་ཡོད་གསེར་ཊམ་སྟོང་གཅིག་རྫོགས་པར་བྱིན། དེ་ནས་ཁོས་ལག་
གཉིས་རྡབ་རྡབ་བྱས་ཏེ་ཨཱ་ལཱ་ཐུགས་རྗེ་ཅན་ནི་སྐྱབས་ཡུལ་ཉག་གཅིག་ཡིན་པས། དེ་
624

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཡིས་བདག་ཅག་རྣམས་ཀྱི་རེ་འདོད་སྐོང་བར་བྱེད་དོ་ཞེས་བརྗོད།
ཚོང་རིགས་རྣམས་ཀྱིས་རྒྱལ་པོར་མར་ལུ་ཧྥུ་ཞུ་སྦྱོར་བྱས་པ།
མར་ལུ་ཧྥུས་ལག་གཉིས་བརྡབས་ནས་དབུགས་རིང་སྦྱིན་པའི་ཚུལ་ཚོང་རིགས་
གཙོ་འཛིན་གྱིས་རིག་པ་ན་ཁོས་མར་ལུ་ཧྥུ་ལ་ཁྱེད་འདི་ལྟར་མཛད་དོན་ཅི་ཡིན་ཞེས་
དྲིས།
མར་ལུ་ཧྥུ་ན་རེ། གྲོང་ཁྱེར་འདིའི་ཡུལ་མི་ཕལ་མོ་ཆེ་ཉམ་ཐག་དབུལ་པོའི་
གནས་སུ་ལྷུངས་ཚུལ་འདི་བདག་གིས་སྔོན་ཚུད་ནས་རྟོགས་ན་ལག་དངུལ་རྣམས་
རྟ་སྒྲོར་བླུགས་ནས་ད་ཆ་དབུལ་པོ་རྣམས་ལ་འགྲེམས་ཆོག་པ་ཡིན། འོན་ཀྱང་ད་ནི་
བདག་གི་ཚོང་ཟོག་དེ་དག་ཀྱང་ཐག་རིང་དུ་ལུས་པས་བྱ་ཐབས་མེད། ཁོ་བོ་ནི་སྤྲང་
པོ་ཕྲད་ཚད་ལ་མང་ཉུང་ལ་མི་ལྟོས་པར་དངུལ་རྩག་རྩིག་འདྲ་སྦྱིན་དགོས་པ་ཡིན་
ཡང་ད་ཆ་ལག་ཏུ་དངུལ་མེད་པས་སྤྲང་པོ་ཡོང་ན་ཅི་བྱེད།
ཚོང་རིགས་གཙོ་འཛིན་གྱིས་གལ་ཏེ་སྤྲང་པོ་སླེབས་བྱུང་ན་ཁྱོད་ཀྱིས་ཨཱ་ལཱ་
ཐུགས་རྗེ་ཅན་གྱིས་ཁྱོད་ལ་དངོས་གྲུབ་སྩལ་ཡོང་ཞེས་གསུངས་ན་འགྲིག་ཅེས་བརྗོད།
མར་ལུ་ཧྥུ་ན་རེ། གཏམ་འདི་འདྲ་བདག་གིས་ཤོད་མི་ཕོད། དོན་དེས་བདག་
ལ་སེམས་ནད་ཆེ། གལ་ཏེ་བདག་ལ་ད་དུང་གསེར་ཊམ་སྟོང་གཅིག་བྱུང་ན་གནས་
སྐབས་སྤྲང་པོ་རྣམས་ལ་ཁ་གཏད་གཅོག་ཐབས་བྱེད། བདག་གི་ཚོང་ཟོག་འབྱོར་ན་
ཐབས་ཤེས་ལས་ཀྱི་ཡོང་ཞེས་བརྗོད།
ཚོང་རིགས་གཙོ་འཛིན་གྱིས་མར་ལུ་ཧྥུའི་བློ་རྟོགས་ནས་སྨྲས་པར། འདི་ལ་ལྟོ་
625

༄༅།།མཚན་ཞག་སྟོང་གི་གཏམ་རྒྱུད།
བ་མ་ཡིན་ཞེས་བརྗོད་པ་དང་དེ་མར་རང་གི་གམ་གཡོག་ཅིག་ཁྱིམ་དུ་གསེར་ཊམ་
སྟོང་གཅིག་ལེན་དུ་བཏང་ནས་མར་ལུ་ཧྥུ་ལ་སྤྲང་པོར་སྦྱིན་རྒྱུར་གཡར། མར་ལུ་ཧྥུས་
གསེར་ཊམ་དེ་དག་སྤྲང་པོ་ཡོང་ཚད་ལ་ཉིང་གུང་བར་བྱིན། ཉིན་གུང་ཕྱག་འཚལ་གྱི་
ཆོས་བརྡ་བཏང་བ་དང་ཚོང་རིགས་རྣམས་མཉམ་དུ་ཕྱག་འཚལ་དུ་བསྐྱོད་དེ་ལྷག་
འཕྲོ་གསེར་ཊམ་རྣམས་ཕྱག་འཚལ་རྒྱག་མཁན་མི་རེའི་མདུན་དུ་གང་ཁེབས་འཇོག་
འགྲེམས་བྱས། དུས་དེ་ནས་བཟུང་མི་རྣམས་ཀྱིས་མར་ལུ་ཧྥུ་ངོ་ཤེས་ནས་ཀུན་གྱིས་
ཁོ་ལ་སྨོན་པ་བྱེད་ལ་ཚོང་རིགས་རྣམས་ཀྱིས་ཁོའི་འཇུངས་པ་མེད་པའི་བློ་གཤོགས་
དང་ལ་རྒྱ་ཟབ་པའི་སྤྱོད་བཟང་ལ་ཡིད་སྨོན་ཚད་མེད་བྱེད།
ཉིན་གུང་ཕྱག་འཚལ་ཟིན་པ་དང་ཚང་མ་ཁྲོམ་ཐོག་ཏུ་ལོག མར་ལུ་ཧྥུ་ཡང་
དགའ་མགུ་ཡིད་ཚིམ་བྱུང་བས་སྤྲོ་བ་ཆེན་པོས་ཚོང་པ་འབྱོར་ཆེན་ཞིག་ནས་གསེར་
ཊམ་སྟོང་གཅིག་གཡར་ཏེ་མུ་མཐུད་ཉམ་ཐག་དབུལ་པོ་རྣམས་སྐྱོབ་པའི་སྦྱིན་གཏོང་
གི་ལས་ལ་འབུངས། སྐབས་དེར་འ་ལི་ནི་ཡིད་ལ་མི་བཟོད་པའི་ཕངས་སྣང་ཤིན་ཏུ་
ཆེན་པོ་བྱུང་ཡང་འགོག་པའི་ཐབས་མ་བྱུང་བས་མིག་ཅེ་རེར་བལྟས་ནས་སྡོད་པ་
ལས་གཞན་གྱི་བྱ་ཐབས་མ་རྙེད། དེའི་དུས་སུ་ཕྱི་དྲོའི་ཕྱག་འཚལ་གྱི་ཆོས་བརྡ་བཏང་
བྱུང་བ་ཐམས་ཅད་ཕྱག་ཁང་དུ་བསྐྱོད། མར་ལུ་ཧྥུས་སྔར་ལྟར་གསེར་ཊམ་ལྷག་འཕྲོ་
རྣམས་ཕྱག་འཚལ་དུ་ཡོང་མཁན་དབུལ་པོ་རྣམས་ལ་སྤྲང་འགྱེད་བརྒྱབ།
ཕྱི་དྲོའི་ཕྱག་འཚལ་ཟིན་ནས་ཁྲོམ་ཐོག་ཏུ་ལོག་རྗེས་མར་ལུ་ཧྥུས་མུ་མཐུད་
གཞན་ལས་དངུལ་གཡར་ཏེ་དབུལ་པོ་རྣམས་ལ་སྦྱིན་པ་བཏང༌། དེ་ལྟར་མར་ལུ་
ཧྥུས་དགོང་མོའི་ཁྲོམ་ཐག་མ་ཆོད་བར་འབྱོར་ལྡན་ཚོང་པ་རྣམས་ལས་གསེར་ཊམ་
སྟོང་ཕྲག་ལྔ་གཡར་ཏེ་སྤྲང་འགྱེད་བརྒྱབ། ཁོས་འབྱོར་ལྡན་ཚོང་པ་རྣམས་ལས་
གསེར་ཊམ་གཡར་སྐབས་རྟག་ཏུ་ཁོང་རྣམས་ལ་བདག་ལ་ཚོང་ཟོག་འབོར་ཆེན་ཡོད་
626

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
པ་དེ་དག་འབྱོར་མཚམས་ཁྱེད་ཅག་ལ་དངུལ་དགོས་ན་དངུལ་དང་། དར་གོས་རས་
ཆ་སོགས་ཟོག་དགོས་ན་ཟོག་གང་དགོས་འབུལ་ཆོག་པ་ཡིན་ཞེས་བརྗོད།
དེ་ཉིན་མཚན་མོ་འ་ལིས་མར་ལུ་ཧྥུ་ལ་ཕེབས་སྟོན་གསོལ་ཚིག་བཤམས་
ཤིང་། ཡུལ་གྱི་ཚོང་རིགས་རྣམས་ཀྱང་མགྲོན་འབོད་ཀྱིས་མར་ལུ་ཧྥུ་གསོལ་སྟོན་གྱི་
གྲལ་འགོར་བཞག གསོལ་སྟོན་ཐོག་མར་ལུ་ཧྥུ་ནི་དར་གོས་རས་ཆ་དང་། མུ་ཏིག
ཕ་ལམ་སོགས་ཚོང་ཟོག་དང་འབྲེལ་བའི་གཏམ་གླེང་ཁོ་ནས་དུས་བདའ་བར་བྱས་
ཤིང་། སྐྱེ་བོ་གང་ཞིག་གིས་ཚོང་ཟོག་གི་སྤུས་ཚད་དང་སྣ་རིགས་ཇི་འདྲ་ཡོད་མེད་
གཏམ་འདྲི་མཁན་བྱུང་ཚད་ལ་ཁོས་ཟོག་འབོར་ཆེན་ཡོད་ལུགས་ཁོ་ན་བརྗོད།
ཕྱི་ཉིན་མར་ལུ་ཧྥུ་ཁྲོམ་ཐོག་ཏུ་སོང་སྟེ་མུ་མཐུད་ཚོང་རིགས་རྣམས་ཀྱི་ས་ནས་
དངུལ་གཡར་ཏེ་ཉམས་ཐག་དབུལ་པོ་རྣམས་ལ་སྦྱིན་པ་བཏང་། དེ་ལྟར་ཁོས་ཉིན་
ལྟར་གཡས་ནས་གཡར་ཏེ་གཡོན་ལ་སྦྱིན་པའི་བྱ་བ་རྒྱུན་ཆད་མེད་པར་སྤེལ་བས་
ཉིན་ཞག་བཅུ་ཕྲག་གཉིས་ཙམ་སོང་བ་ན་བསྡོམས་བུ་ལོན་གསེར་ཊམ་ཁྲི་ཕྲག་དྲུག་
ཙམ་ཆགས།
འོན་ཀྱང་ཁོ་པས་ཚོང་ཟོག་ཁྱོན་ཆེ་ཡོང་རྒྱུ་ཡོད་ཚུལ་བརྗོད་པ་ཁབ་སྐུད་ཙམ་
ཡང་རིག་རྒྱུ་མེད་སྟབས་ཁོ་ལ་དངུལ་བུན་གཏོང་མཁན་ཚོང་པ་རྣམས་བློ་ཚབ་ཆེན་
པོ་བྱུང་བས་ཕན་ཚུན་གང་དགའ་ཅི་ལེགས་ཀྱི་གླེང་མོལ་བྱེད་པ་ན། ལ་ལས་ཚོང་
པ་དེས་རྟག་ཏུ་ང་ཅག་རྣམས་ལས་བུ་ལོན་བླངས་ཏེ་ཉམས་ཐག་རིགས་ལ་སྦྱིན།
ཁོ་པས་ཡོད་ཟེར་བའི་ཚོང་ཟོག་རྣམས་དུས་ནམ་ཙམ་ལ་སླེབས་སམ་ཟེར་བ་དང་
ཡང་ལ་ལས་ང་ཅག་རྣམས་ཁོ་པ་དང་ཡུལ་གཅིག་པའི་འ་ལིར་གནས་ཚུལ་བརྗོད་
པར་འགྲོ་དགོས་ཞེས་བརྗོད་པ་ན། ཚོང་པ་རྣམས་བློ་སེམས་གཅིག་ཏུ་མཐུན་ནས་
འ་ལིའི་ཁྱིམ་དུ་སོང་སྟེ་ཁོ་ལ་སྨྲས་པར། ཚོང་པ་མར་ལུ་ཧྥུའི་ཚོང་ཟོག་རྣམས་ད་དུང་
627

༄༅།།མཚན་ཞག་སྟོང་གི་གཏམ་རྒྱུད།
མི་འབྱོར་བ་ཅི་ཡིན་ནམ།
འ་ལི་ན་རེ། ཁྱོད་རྣམས་བྲེལ་མི་རུང༌། ཁོའི་ཚོང་ཟོག་རྣམས་འབྱོར་ལ་ཉེ་
བ་ཡོད་ཅེས་བརྗོད་ནས་ཚོང་པ་རྣམས་ཕྱིར་བསློགས་རྗེས་མར་ལུ་ཧྥུ་ལ་སྨྲས་པར།
ཁྱོད་ཀྱིས་བྱ་བའི་སྐྱོ་མ་འདི་ལྟར་གཡོས། འདི་ནི་བདག་གིས་ལན་ནམ། ཡང་ན་ཁྱོད་
ཀྱིས་ལན། ཚོང་རིགས་རྣམས་ནི་ཁྱོད་ལ་གཡར་བའི་བུ་ལོན་རྣམས་མི་རག་པའི་བློ་
འཚབ་ཆེན་པོ་བྱེད། ཁྱོད་ཀྱིས་ཁོ་ཅག་གི་ས་ནས་གསེར་ཊམ་ཁྲི་ཕྲག་དྲུག་གཡར་ཏེ་
ཐམས་ཅད་ཉམས་ཐག་དབུལ་པོ་རྣམས་ལ་སྦྱིན། ཁྱོད་ནི་ཚོང་གི་ལས་མི་བྱེད་པས་
བུན་ཆེན་འདི་དག་ཁྱོད་ཀྱིས་ཇི་ལྟར་སྤྲོད།
མར་ལུ་ཧྥུ་ན་རེ། དོན་ཅི་བྱུང་བ་ཡིན་ནམ། གསེར་ཊམ་ཁྲི་ཕྲག་དྲུག་ལ་ཧ་
ལས་རྒྱུ་ཅི་ཡོད། བབདག་གི་ཚོང་ཟོག་རྣམས་འབྱོར་མཚམས་ཟོག་དགོས་མཁན་ལ་
ཟོག་དང༌། དངུལ་དགོས་མཁན་ལ་དངུལ་སྤྲད་ནས་བུ་ལོན་བསལ་ན་འགྲིག
འ་ལི་ན་རེ། བདག་གི་མགོན་ཨཱ་ལཱ་མཁྱེན་ནོ། ། ཁྱོད་ལ་ཚོང་ཟོག་ཡོད་བདེན་
ཡིན་ནམ་ཞེས་དྲིས་པ་ན། མར་ལུ་གྷུས་ཚོང་ཟོག་ཧ་ཅང་མང་པོ་ཡོད་ཅེས་འཛེམས་
ཟོན་མེད་པར་བརྗོད།
འ་ལི་ན་རེ། ངོ་ཚ་ཞེ་ཁྲེལ་མེད་པའི་མི་ངན་ཁྱོད། བདག་གིས་ཁྱོད་ལ་མི་
གཞན་གྱི་ངོར་ཤོད་རྒྱུའི་སྐད་ཆ་བསླབས་པ་རྣམས་ཁྱོད་ཀྱིས་བདག་ལ་ཚུར་ཤོད་པ་
ཡིན་ནམ། དེ་ལྟར་ན་བདག་གིས་ཁྱོད་ཀྱི་གནས་ཚུལ་ངོ་མ་དེ་མི་རྣམས་ལ་ཤོད།
མར་ལུ་ཧྥུ་ན་རེ། ཁྱོད་ཁ་མ་མང༌། ཁྱོད་ཀྱི་ཡིད་ལ་ཁོ་བོ་ནི་ནོར་གྱིས་ཕོངས་
པའི་སྤྲང་པོ་ཞིག་རེད་སྙམ་པ་ཡིན་ནམ། ཁྱོད་གོ་བར་གྱིས་ཤིག བདག་ལ་དགོས་
པར་མ་ཐོགས་པའི་ཚོང་ཟོག་ཟླ་མ་ཐུང་བ་ཡོད། ཁོ་བོ་ནི་ཚོང་པ་དེ་རྣམས་ལ་རེ་
དགོས་གང་ཡང་མ་མཆིས། ཚོང་ཟོག་རྣམས་འབྱོར་མཚམས་བདག་གིས་དེ་རྣམས་
628

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལ་བུ་ལོན་ལྡབ་འགྱུར་སྤྲོད།
འ་ལི་སྤྲོ་ཆེན་པོ་ལངས་ནས་སྨྲས་པར། ངོ་ཚ་ཞེ་ཁྲེལ་མེད་པའི་མི་ངན་ཁྱོད་
བདག་ལ་མགོ་སྐོར་གཏོང་བ་ཅི་ཡིན། ཁྱོད་ངོ་མི་ཚའམ།
མར་ལུ་ཧྥུ་ན་རེ། ཁྱོད་ཅི་བསམས་པ་དེ་རང་གྱིས། ཚོང་པ་རྣམས་ངང་སྒུག་
གྱིས་ལ་ཚོང་ཟོག་རྣམས་འབྱོར་མཚམས་བདག་གིས་བུ་ལོན་ལྡབ་འགྱུར་གྱིས་སྤྲོད་
སྲིད་ཅེས་བརྗོད་མུར་གོས་ཀྱི་ཐུ་བ་སྤྲུགས་ཏེ་ཐོན།
འ་ལི་ནི་ཅི་བྱ་གཏོལ་མེད་དུ་གྱར་ནས་རང་ཉིད་གཅིག་པུར་ལུས་པའི་ཚེ་
དབུགས་རིང་ཞིག་ཕྱུང་ནས་འདི་སྙམ་དུ་བསམས་པར། ཐོག་མར་བདག་གིས་ཁོ་ལ་
རབ་ཏུ་བསྟོད། ད་ཆ་བདག་གིས་ཁོ་ལ་གཤེ་ཞིང་དམོད་ན་བདག་ནི་རྫུན་སྨྲ་བའི་སྐྱེ་
བོ་ཁྲམ་པ་ཞིག་ཏུ་མི་འགྱུར་གྲང་། ངག་རྒྱུན་དུ་སྐྱེ་བོ་ཁྲམ་པས་བསྟོད་སྨད་གང་ཡང་
བྱེད་ཟེར་བའི་ཁ་གཏམ་ཡོད་ན། ད་ཆ་བདག་གིས་ཁོ་ལ་དམོད་བོར་ཚེ་དེ་ནི་རང་
ཁ་རང་གིས་རྡུང་བའི་སྐྱེ་བོ་ཁྲམ་པའི་སྤྱོད་ཚུལ་མ་ཡིན་ནམ་སྙམ་ནས་ཡིད་གཉིས་ཐེ་
ཚོམ་གྱི་དྲ་བར་ཆུད་པའི་སྐབས་དེར་ཚོང་པ་རྣམས་སླར་ཡང་དེ་གར་ཡོང་ནས་སྨྲས་
པར། འ་ལི། ཁྱོད་ཀྱིས་ང་ཅག་གི་དོན་དེ་ཁོ་ལ་དྲིས་སམ་ཞེས་བརྗོད།
འ་ལི་ན་རེ། ཚོང་དཔོན་རྣམ་པ། ཁོ་བོ་ཡང་ཤིན་ཏུ་ནོངས། ཁོས་བདག་ལ་
ཡང་གསེར་ཊམ་སྟོང་གཅིག་ཆད་ཀྱང་བདག་ནི་འདེད་པའི་ཐབས་མ་རྙེད། ཁྱོད་
ཅག་རྣམས་ཀྱིས་ཁོ་ལ་དངུལ་བུན་གཏོང་སྐབས་བདག་དང་མ་གྲོས་པས་བདག་ལ་
བུ་ལོན་འདེད་རྒྱུའི་འཁྲི་འགན་མེད་ན། ཁྱོད་ཅག་གི་བུ་ལོན་ཁྱོད་ཅག་རང་གིས་
འདེད་དགོས་པ་ཡིན། གལ་ཏེ་ཁོ་པས་བུ་ལོན་སྤྲོད་པར་མི་བྱེད་ན། ཁྱོད་ཅག་གིས་
སྐྱེ་བོ་དེས་ང་ཅག་རྣམས་ལ་མགོ་སྐོར་བཏང་ནས་དངུལ་བུན་སྤྲོད་པར་མི་བྱེད་ཅེས་
རྒྱལ་པོར་བདེ་སྡུག་གསོལ་ཚེ་རྒྱལ་པོའི་བཀས་གཅོད་པ་ཡིན་ཞེས་བརྗོད།
629

༄༅།།མཚན་ཞག་སྟོང་གི་གཏམ་རྒྱུད།
ཚོང་རིགས་རྣམས་ཀྱིས་འ་ལིའི་ངག་བཀོད་ལྟར་ཕོ་བྲང་དུ་སོང་ནས་ངུ་ངག་
དིར་དིར་དུ། ཀྱེ། རྒྱལ་པོ་མི་དབང་ཆེན་པོ་མཁྱེན། མིང་ཆེན་ཧམ་ཁྱེར་ཅན་གྱི་ཚོང་
པ་ཞིག་གིས་རང་གི་ཚོང་ཟོག་ཁྱོན་ཆེ་འབྱོར་རྒྱུ་ཡོད་ཚུལ་བརྗོད་དེ་ང་ཅག་རྣམས་ཀྱི་
ལག་ནས་བུ་ལོན་གཡར་ཐོག་དེ་དག་ཐམས་ཅད་ཉམ་ཐག་དབུལ་པོ་རྣམས་ལ་ཕངས་
མེད་དུ་སྦྱིན། གལ་ཏེ་ཁོ་པ་དབུལ་པོ་ཞིག་ཡིན་ན་ལག་དངུལ་དེ་དག་ཆུ་ལ་སྤྱོད་པ་
བཞིན་དངུལ་སྐར་ལི་མ་ལུས་པ་ཐམས་ཅད་ཕངས་མེད་དུ་སྟེར་མི་སྲིད། གལ་ཏེ་
ཁོ་ཚོང་པ་འབྱོར་ལྡན་ཞིག་ཡིན་ན་ཁོ་པའི་ཚོང་ཟོག་འབྱོར་ན་ཤེས། ཁོས་ཁ་གདང་
ཚད་དུ་རང་ལ་ཚོང་ཟོག་ཁྱོན་ཆེ་འབྱོར་རྒྱུ་ཡོད་ལུགས་བརྗོད་ཅིང་། ཁོ་པ་རང་ཉིད་
ནི་སྔོན་དུ་ཚོང་གི་སྟ་གོན་བྱེད་པར་ཡོང་ལུགས་བརྗོད་ཀྱང་ངེད་རྣམས་ཀྱིས་ཁོ་པའི་
ཚོང་ཟོག་སྦྲང་ཤོག་ཙམ་ཡང་མ་མཐོང་། ང་ཅག་རྣམས་ཀྱིས་ཁོ་ལ་གོས་རྒྱུའི་སྐོར་
གླེང་རིམ་བཞིན་ཁོ་པས་རང་གི་ཚོང་ཟོག་ཁྲོད་དུ་གོས་རྒྱུ་ཤིན་ཏུ་མང་པོ་ཡོད་ལུགས་
བརྗོད་མོད། འོན་ཀྱང་ད་བར་དུས་ཡུན་རིང་ངེས་སོང་ཡང་ཁོ་པའི་ཚོང་ཟོག་འབྱོར་
ལུགས་ཀྱི་གནས་ཚུལ་ལྷང་ཙམ་ཡང་མ་ཐོས། ང་ཅག་རྣམས་ཀྱི་ཁོ་པར་ཁྱོན་བསྡོམས་
གསེར་ཊམ་ཁྲི་ཕྲག་དྲུག་ཙམ་གཡར་པོ་བཏང་། ལག་དངུལ་དེ་དག་ཐམས་ཅད་ཁོ་
པས་ཉམ་ཐག་དབུལ་པོ་རྣམས་ལ་སྦྱིན་པ་བཏང་སོང་ཞེས་བརྗོད།
ཚོང་རིགས་རྣམས་ཀྱིས་རྒྱལ་པོར་མར་ལུ་གྷུས་ཁོང་རྣམས་ལ་མགོ་སྐོར་བཏང་
ལུགས་ཀྱི་བདེ་སྡུག་གསོལ་བ་དང་ཆབས་ཅིག་ཁོ་ནི་སྙིང་རྗེ་ཆེ་བ་དང་གཏོང་ཕོད་
ཅན་ཞིག་ཡིན་ཚུལ་བསྔགས་བརྗོད་བྱས། རྒྱལ་པོ་དེ་ནི་འབངས་རྣམས་ལས་ཀྱང་རྒྱུ་
དངུལ་ལ་ཞེན་པའི་སྐྱེ་བོ་འདོད་རྔམ་ཅན་ཞིག་ཡིན་པ་ཁོ་པ་ཚོས་ཇི་ལ་རྟོགས། རྒྱལ་
པོ་ནི་ཚོང་རིགས་རྣམས་ཀྱིས་བརྗོད་པའི་མར་ལུ་ཧྥུ་གཏོང་ཕོད་ཆེ་ལུགས་ཀྱི་བསྔགས་
བརྗོད་ཐོས་པ་དང་ཁོ་པའི་སྤྱོད་ཚུལ་ལ་ཡིད་སྨོན་ཆེན་པོ་བྱུང་བ་དང་ཆབས་ཅིག་ཏུ་
630

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
སྐྱེ་བོ་དེས་བདག་ལ་ཕན་ཐོག་པར་ངེས་སོ་སྙམ་ནས་འདོད་རྔམ་གྱི་བློ་འགོག་ཏུ་མེད་
པ་ཞིག་ཤར་ཏེ་རང་གི་སྲིད་བློན་ལ་སྨྲས་པར། ཁོ་པ་ཚོས་བརྗོད་པའི་ཚོང་པ་དེ་རྒྱུ་
ནོར་འབུམ་ཕྲག་གི་བདག་པོ་ཞིག་མིན་ན་གཏོང་ཕོད་ཅན་འདི་འདྲ་ཡོང་མི་སྲིད། ཁོ་
པའི་ཚོང་ཟོག་རྣམས་འབྱོར་ངེས་རེད་ན་སྐབས་དེར་ཚོང་པ་རྣམས་ཀྱིས་བུ་ལོན་དེད་
ནས་ཁོའི་ཚོང་ཟོག་རྣམས་ཚོང་པ་རྣམས་ཀྱི་ལག་ཏུ་ལྷུངས་ངེས་རེད། རྒྱུ་དངོས་དེ་
དག་ནི་བདག་རང་ལ་དགོས་པ་ཆེ་བས་བདག་གིས་ཁོ་པ་དང་འབྲེལ་ལམ་བཙུགས་
ཐོག་ཚོང་པ་རྣམས་ཀྱི་ལག་ཏུ་འགྲོ་རྒྱུའི་རྒྱུ་ནོར་དེ་དག་བདག་གི་མཛོད་དུ་འདྲེན་
ཞེས་གསུངས།
སྲིད་བློན་ན་རེ། བདག་གིས་བལྟས་ན། ཚོང་པ་དེ་ནི་སྐྱེ་བོ་གཡོ་ཁྲམ་ཅན་ཞིག་
ཡིན་པར་ངེས་པས། ཁོས་འདོད་རྔམ་ཅན་གྱི་རྨི་ལམ་དཀྲུག་སྲིད།
རྒྱལ་པོ་ན་རེ། བདག་གིས་ཚོང་པ་དེ་སྐྱེ་བོ་གཡོ་ཁྲམ་ཅན་ཡིན་མིན་བརྟག་
པར་བྱའོ།
སྲིད་བློན་ན་རེ། མགོན་པོ་ཁྱེད་ཀྱིས་ཇི་ལྟར་བརྟག
རྒྱལ་པོ་ན་རེ། བདག་གིས་ཁོ་པ་ཕོ་བྲང་དུ་བོས་ནས་གུས་པ་ཆེན་པོས་སྐྱོང་།
དེ་ནས་བདག་གི་རིན་ཆེན་རྡོ་རྗེ་ཕ་ལམ་དེ་ཁོ་ལ་སྟོན། ཁོ་པས་རིན་པོ་ཆེ་དེའི་
རིན་ཐང་རྟོགས་ན་ཁོ་ནི་ནོར་གྱིས་ཕྱུག་པའི་སྐྱེ་བོ་འབྱོར་ལྡན་པ་ཞིག་ཡིན་ངེས་དང་།
གལ་ཏེ་ཁོ་པས་རྒྱུ་ཉམས་མ་ཆོད་ན་ཁོ་ནི་སྐྱེ་བོ་གཡོ་ཁྲམ་ཅན་ཞིག་ཡིན་པས་བདག་
གིས་ཁོ་གསོད་པར་བྱེད།
631

༄༅།།མཚན་ཞག་སྟོང་གི་གཏམ་རྒྱུད།
རྒྱལ་པོས་མར་ལུ་ཧྥུ་ཕོ་བྲང་དུ་འགུགས་འབོད་བྱས་པ།
རྒྱལ་པོས་མར་ལུ་ཧྥུ་ཕོ་བྲང་དུ་བོས། ཁོ་ཕོ་བྲང་དུ་འབྱོར་བ་དང་གུས་པ་ཆེན་
པོས་རྒྱལ་པོར་མཇལ་ཕྱག་ཕུལ། རྒྱལ་པོས་ཀྱང་གུས་པ་ཆེན་པོས་ཁྱོད་ནི་འབྱོར་ཆེན་
ཚོང་རིགས་མར་ལུ་ཧྥུ་ཡིན་ནམ་ཞེས་དྲིས།
མར་ལུ་ཧྥུ་ན་རེ། བདག་མར་ལུ་ཧྥུ་ཡིན།
རྒྱལ་པོ་ན་རེ། ཁྱོད་ཀྱིས་ཚོང་རིགས་རྣམས་ལ་བུ་ལོན་གསེར་ཊམ་ཁྲི་ཕྲག་དྲུག་
ཆད་པ་བདེན་ནམ།
མར་ལུ་ཧྥུ་ན་རེ། བདེན་ནོ། །
རྒྱལ་པོ་ན་རེ། བུ་ལོན་དེ་དག་ཁྱོད་ཀྱིས་ཇི་ལྟར་སྤྲོད།
མར་ལུ་ཧྥུ་ན་རེ། བདག་གི་ཚོང་ཟོག་འབྱོར་མཚམས་ཁོ་ཅག་ལ་གསེར་ཊམ་
དགོས་ན་གསེར་ཊམ་དང༌། དངུལ་ཊམ་དགོས་ན་དངུལ་ཊམ། དངོས་ཟོག་དགོས་
ན་དངོས་ཟོག་བཅས་གང་དགོས་ལྡབ་འགྱུར་སྤྲོད། ཁོ་ཅག་གིས་བདག་ལ་གསེར་
ཊམ་གྱི་བུན་བཏང་ནས་ཉམ་ཐག་དབུལ་པོ་རྣམས་ཀྱི་མདུན་དུ་བདག་ལ་ངོ་ཆེན་
སྟེར་བའི་དྲིན་ཆེ། ཁོང་རྣམས་གནས་སྐབས་ངང་སྒུག་ཐུབ་ན་ཁོ་ཅག་གི་དྲིན་གསོབ་
ཆེད་བདག་གིས་གསེར་ཊམ་སྟོང་རེཪ་སྐྱིན་ཚབ་གསེར་ཊམ་སྟོང་གཉིས་རེ་སྤྲོད།
མར་ལུ་ཧྥུའི་གཏམ་དེ་ཐོས་པ་དང་རྒྱལ་པོ་ནི་བློ་དོགས་ཞི་ནས་རང་གི་རྙིང་
ནོར་སྟར་ཁའི་རྡོག་དང་མཉམ་པའི་རིན་ཆེན་རྡོ་རྗེ་ཕ་ལམ་གསེར་སྲང་སྟོང་ཕྲག་
རི་བ་ཞིག་ཡོད་པ་ཁོ་ལ་བསྟན་ནས་ཚོང་དཔོན་ཆེན་པོ། དངོས་པོ་འདི་ཅི་ཡིན།
632

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
འདིར་རིན་ཐང་ཇི་ཙམ་རི་བ་ཡིན་ཞེས་དྲིས་པ་ན། མར་ལུ་གྷུས་ཕ་ལམ་དེ་ལག་ཏུ་
བླངས་ནས་མཐེ་བོང་དང་སྲིན་མཛུབ་བར་དུ་བཅུག་ནས་གསང་སྟབས་ཀྱིས་བཙིར་
བས་ཕ་ལམ་དུམ་བུར་སོང༌། རྒྱལ་པོ་ནི་ཧང་སང་སྟེ་ཁྱོད་ཀྱིས་བདག་གི་རིན་ཆེན་
རྡོ་རྗེ་ཕ་ལམ་དེ་གཅོག་པ་ཅི་ཡིན་ཞེས་བརྗོད།
མར་ལུ་ཧྥུས་ཁྲེལ་དགོད་དང་བཅས་ཏེ། ཀྱེ། རྒྱལ་པོ་ཆེན་པོ་མཁྱེན། འདི་ནི་
མཆིང་བུ་ཕལ་པ་ཞིག་ལས་རྡོ་རྗེ་ཕ་ལམ་ག་ལ་ཡིན། རྒྱལ་པོ་ཁྱེད་ཀྱིས་མཆིང་བུ་
འདི་རིན་ཆེན་རྡོ་རྗེ་ཕ་ལམ་ཡིན་གསུངས་བ་ཅི་ཡིན། རྡོ་རྗེ་ཕ་ལམ་འདི་འདྲ་ཞིག་
ཡོད་ན་རིན་ཐང་གསེར་ཊམ་ཁྲི་ཕྲག་བདུན་ཙམ་ཁུག་པ་ཡིན། ལར་སྟར་ཁའི་རྡོག་
དང་མཉམ་པའི་རྡོ་རྗེ་ཕ་ལམ་ནི་ག་ལ་ཡོད། དངོས་པོ་འདི་རིན་ཐང་ཅན་ཞིག་མ་
ཡིན་པས་བདག་གིས་ཀྱང་གཙིགས་ཆེར་མི་འཛིན་ན། ཁྱེད་ས་སྐྱོང་རྒྱལ་པོ་ཆེན་པོས་
མཆིང་བུ་འདི་གཙིགས་ཆེར་འཛིན་པ་ཅི་ཡིན། ཁྱེད་ཅག་ནི་ཤིན་ཏུ་འབྱོར་ཆེ་བ་ཞིག་
རང་མ་ཡིན་པས་མཛོད་དུ་རིན་ཐང་བྲལ་བའི་ནོར་བུ་མེད་པ་འདྲ་ཞེས་བརྗོད།
རྒྱལ་པོ་ན་རེ། ཚོང་དཔོན་ཆེན་པོ། ཁྱོད་ཀྱི་ཚོང་ཟོག་ཁྲོད་དུ་རྡོ་རྗེ་ཕ་ལམ་
ཡོད་དམ།
མར་ལུ་ཧྥུ་ན་རེ། ཤིན་ཏུ་མང་།
རྒྱལ་པོ་དེ་འདོད་རྔམས་ཀྱིས་རྒྱུད་བརླམས་ཏེ་ཁྱོད་ཀྱིས་བདག་ལ་ཕ་ལམ་དེ་
དག་སྦྱིན་ནམ་ཞེས་དྲིས།
མར་ལུ་ཧྥུ་ན་རེ། བདག་གི་ཚོང་ཟོག་འབྱོར་མཚམས་རྒྱལ་པོ་ཆེན་པོར་ཐུགས་
མཁོ་ཅི་མཆིས་པ་ཁོ་བོས་འབུལ་ལོ།
རྒྱལ་པོ་དེ་ཡིད་ལ་སྤྲོ་བ་ཆེན་པོ་འཕེལ་ནས་མར་ལུ་ཧྥུའི་བུན་བདག་རྣམས་
ལ་སྨྲས་པར། ཁྱོད་ཅག་རང་རང་གི་གནས་སུ་ལོག་སོང་ལ་ཚོང་གི་འདུ་འགོད་ལ་
633

༄༅།།མཚན་ཞག་སྟོང་གི་གཏམ་རྒྱུད།
གཞོལ་ཏེ་གནས་སྐབས་ངང་སྒུག་བྱས་ནས་སྡོད། ཁོ་པའི་ཚོང་ཟོག་འབྱོར་འཕྲལ་
ཁྱོད་རྣམས་བདག་གི་སར་དངུལ་ལེན་པར་ཤོག་ཅེས་བརྗོད།
རྒྱལ་པོས་སྲིད་བློན་མངགས་ནས་མར་ལུ་ཧྥུ་སྲས་མོའི་གོ་མག་ཏུ་འགུགས་པ།
རྒྱལ་པོས་ཚོང་པ་རྣམས་ཕྱིར་བསློགས་རྗེས་རང་གི་སྲས་མོར་གོ་མག་ལེན་རྒྱུའི་
སྐོར་སྲིད་བློན་ལ་སྨྲས་པར། བདག་གི་སྲིད་བློན། ཁྱོད་ཀྱིས་ཚོང་པ་འབྱོར་ཆེན་མར་
ལུ་ཧྥུ་ལ་སྣེ་ལེན་མགྲོན་སྐྱོང་གཟབ་གཟེངས་ལྡན་པ་བྱས་ནས་ཁོ་ལ་ངོ་དགའ་ཟོལ་
བསྟོད་གང་ལེགས་བྱེད་དགོས་པ་མ་ཟད། བདག་ཅག་གི་སྲས་མོའི་མཛེས་སྡུག་དང་
ཀུན་སྤྱོད་ཡོན་ཏན་གྱི་ཆེ་བ་བརྗོད་ནས་ཁོ་པས་སྲས་མོ་བག་མར་ལེན་རྒྱུའི་བློ་འགུག་
ཐབས་བྱེད་དགོས། ཁོ་པ་སྲས་མོའི་གོ་མག་ཏུ་གྱུར་ཚེ་དེའི་རྒྱུ་ནོར་རྣམས་ང་ཅག་ལ་
དབང་ཐུབ་ཅེས་བརྗོད།
སྲིད་བློན་ན་རེ། ཀྱེ། རྒྱལ་པོ་ཆེན་པོ་མཁྱེན། འདི་ལྟར་བཀའ་མ་བསྩལ།
བདག་ནི་ཁོ་པའི་གཏམ་ལ་ཡིད་མི་ཆེས། མི་དེ་ནི་རྫུན་ལ་མཁས་པའི་སྐྱེ་བོ་གཡོ་
ཁྲམ་ཅན་ཞིག་ཏུ་ངེས་ན། རྒྱལ་པོ་ཆེན་པོས་སྲས་མོ་འཕུང་ལ་སྦྱོར་བར་མ་མཛོད་
ཅེས་བརྗོད། སྲིད་བློན་དེ་སྐྱེ་བོ་འདོད་རྔམས་ཅན་ཞིག་ཡིན་པས། སྔར་ཁོ་པས་
རྒྱལ་པོའི་སྲས་མོ་རང་གི་ཆུང་མར་ལེན་རྒྱུའི་ཐབས་ཤེས་སྣ་ཚོགས་བྱས་ཀྱང་སྲས་
མོའི་ཐུགས་ལ་མ་བབས་པས་ལམ་དུ་མ་ལྷོངས་བར་བརྟེན། རྒྱལ་པོས་སྲིད་བློན་གྱི་
བསམ་ཇུས་མཁྱེན་པས་ཐུགས་རབ་ཏུ་ཁྲོས་ཏེ་མ་རུང་བའི་སྐྱེ་བོ་གདུག་པ་པ་ཅན་ཁྱོད།
བདག་ལ་བཀྲ་ཤིས་པའི་བྱ་བ་བཟང་པོ་ཡོང་བར་མི་འདོད་པར་བདག་ལ་ཇུས་ཉེས་
634

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཡོང་རྒྱུར་བསྒུགས། ཅི་ཕྱིར་ཞེ་ན། སྔར་ཁྱོད་ཀྱིས་སྲས་མོ་བག་མར་ལེན་རྒྱུའི་རེ་
འདོད་མ་འགྲུབ་པས་འཁོན་འཛིན་སྙིང་བཅངས་ཀྱིས་ད་ཆ་སྲས་མོའི་གཉེན་སྒྲིག་
བྱ་བ་བཟང་པོ་དཀྲུགས་ནས་ཁྱོད་ཀྱིས་སླར་ཡང་སྲས་མོ་རང་གི་ཆུང་མར་ལེན་རྒྱུའི་
བསམ་ངན་སྒྲུབ་འདོད་བྱེད་པ་ཨེ་ཡིན། ཁྱོད་གོ་བར་གྱིས་ཤིག ཁྱོད་ཀྱིས་ཚོང་པ་
དེ་ལ་སྡིགས་དགོས་དོན་མ་མཆིས། ཁོས་ཕ་ལམ་དེའི་གོང་ཐང་རྟོགས་པས་ཁོ་ནི་རྒྱུ་
ཉམས་ཆོད་མཁན་ཞིག་རེད། ཁོས་ཕ་ལམ་གཅོག་དོན་ནི་ཁོ་པས་དེ་རིན་ཐང་མེད་
པ་ཤེས་ན། ཁྱོད་ཀྱིས་ཅིའི་ཕྱིར་ཁོ་ནི་སྐྱེ་བོ་གཡོ་ཁྲམ་ཅན་ཞིག་རེད་ཟེར་བ་ཡིན། ཁོ་
ལ་རིན་ཐང་ཅན་གྱི་ཕ་ལམ་དུ་མ་ཡོད་སྲིད། ཁོས་སྲས་མོ་མཐོང་ཚེ་མོའི་མཛེས་སྡུག་
ལ་ཆགས་ནས་ཁོང་གཉིས་ཁྱིམ་ཐབ་ཏུ་གྱུར་ན་ཁོས་རང་གི་རྒྱུ་ནོར་རྣམས་མོ་ལ་སྦྱིན་
སྲིད་པ་ཡིན། ཁྱོད་ནི་ལོག་པའི་སེམས་ཀྱིས་བདག་གི་སྲས་མོའི་བཀྲ་ཤིས་ཀྱི་བྱ་བ་
བཟང་པོ་དེ་དཀྲུགས་འདོད་པ་མ་ཟད། བདག་གིས་ཁོ་པའི་རྒྱུ་ནོར་རྣམས་བདག་
གིར་འཛིན་པར་ཡང་མི་འདོད་ཅེས་རབ་ཏུ་བསྡིགས།
སྲིད་བློན་ནི་རྒྱལ་པོའི་བཀའ་སྐྱོན་དྲག་པོ་ཕེབས་པས་ཁ་གྲགས་རྒྱུ་མེད་པར་
གྱུར། ཁོའི་ཡིད་ལ་རྒྱལ་པོས་རང་ལ་སྡང་ཟུག་བྱེད་དོགས་ཀྱིས་ཁྱོད་ར་ཕོ་འོ་མ་
བརྒྱལ་ན་ང་ར་རྫི་འོ་བརྒྱལ་དོན་མེད་སྙམ་ནས་རྒྱལ་པོའི་བཀའ་གསུང་ཅི་སྒྲུབ་ཀྱིས་
སྤྲོ་བ་ཆེན་པོས་མར་ལུ་ཧྥུ་ལ་ཉེ་བར་བཏུད་ནས་སྨྲས་པར། རྒྱལ་པོ་ཆེན་པོས་ཁྱེད་
ལ་ཤིན་ཏུ་བརྩེ། ཁོང་གི་སྲས་མོ་ནི་མཚར་སྡུག་ལང་ཚོ་མཛེས་ཤིང༌། ཀུན་སྤྱོད་ཡོན་
ཏན་བཟང་བའི་གཞོན་ནུ་མ་ཕུལ་དུ་བྱུང་བ་ཞིག་ཡིན་པས། རྒྱལ་པོས་ཁྱེད་སྲས་མོའི་
གོ་མག་ཏུ་བཞེས་རྩིས་འདུག་ན་ཁྱེད་མོས་སམ་ཞེས་དྲིས།
མར་ལུ་ཧྥུ་ན་རེ། དེ་རང་འགྲིག་མོད་འོན་ཀྱང་རྒྱལ་པོ་ཆེན་པོས་གནས་སྐབས་
ངང་སྒུག་མཛོད། བདག་གི་ཚོང་ཟོག་རྣམས་འབྱོར་མཚམས་གཉེན་སྒྲིག་བྱེད་ཆོག་
635

༄༅།།མཚན་ཞག་སྟོང་གི་གཏམ་རྒྱུད།
པ་ཡིན། ཅི་ཕྱིར་ཞེ་ན། རྒྱལ་རིགས་དང་གཉེན་སྒྲིག་བྱེད་སྐབས་འགྲོ་གྲོན་ཆེ་ལ་སྲས་
མོ་ནི་རིགས་རྒྱུད་མཐོ་བས་ནུ་རིན་སྤམ་མཐོ་བ་མ་བྱུང་ན་སྲས་མོའི་གནས་བབས་
དང་མི་འཚམས། ད་ལྟའི་གནས་སྐབས་སུ་ཁོ་བོར་ལག་འཛངས་ཆེ་བས་བདག་
གི་ཚོང་ཟོག་རྣམས་འབྱོར་འཚམས་བྱ་བ་ཐམས་ཅད་སྒྲུབ་ཐུབ་པ་ཡིན། དེའི་དུས་
སུ་བདག་གིས་གསེར་ཊམ་བྱུར་བླུགས་ཀྱི་ཁུག་མ་སྟོང་ལྔ་ནུ་རིན་དུ་འབུལ་རྒྱུ་དང༌།
བཀྲ་ཤིས་གཉེན་སྟོན་གྱི་ཉིན་མོར་ཁོ་བོས་གསེར་ཊམ་བྱུར་བླུགས་ཀྱི་ཁུག་མ་སྟོང་
གཅིག་ཡུལ་གྱི་ཉམ་ཐག་དབུལ་པོ་རྣམས་ལ་སྤྲང་འགྱེད་རྒྱག་རྒྱུ། གསེར་ཊམ་བྱུར་
བླུགས་ཀྱི་ཁུག་མ་སྟོང་གཅིག་གཉེན་སྟོན་ལ་ཕེབས་པའི་མགྲོན་པོ་རྣམས་ལ་འབུལ་
རྒྱུ། གསེར་ཊམ་བྱུར་བླུགས་ཀྱི་ཁུག་མ་སྟོང་གཅིག་གིས་ཕྱོགས་བཞིའི་མགྲོན་པོ་དང་
དམག་མི་རྣམས་ལ་སྟོན་མོ་གཤམ་རྒྱུ་བཅས་དང༌། གཉེན་སྟོན་ཉིན་གཉིས་པར་ཁོ་
བོས་ཆུང་མར་རིན་ཆེན་རྡོ་རྗེ་ཕ་ལམ་རྡོག་བརྒྱ་ཕྲག་གཅིག་སྦྱིན་རྒྱུ་དང་། རང་གི་
བག་མར་ཆེ་བསྟོད་ཀྱི་བཀུར་བཟོས་སུ་ཕོ་བྲང་ནང་གི་གཞོན་ནུ་མ་རེ་ལ་ཕ་ལམ་
རྡོག་རེ་སྦྱིན། དེ་བཞིན་བདག་གིས་གྱོན་པ་ཁ་གསར་ཆ་ཚང་སྟོང་གཅིག་བཟོས་ཏེ་
ཉམས་ཐག་དབུལ་པོ་རྣམས་ལ་སྦྱིན་རྒྱུ་བཅས་ཀྱི་ཐོག མུ་མཐུད་སྦྱིན་པའི་ལས་རྒྱ་
ཆེར་སྤེལ་རྒྱུ་ཡིན་ན། དོན་དེ་དག་སྒྲུབ་པར་བདག་གི་ཚོང་ཟོག་རྣམས་སྒུག་དགོས་
པ་ཡིན། བདག་ནི་རྒྱུ་ནོར་གྱིས་ཕྱུག་པས་དངུལ་གྲོན་འདི་ཙམ་གཏོང་བ་ལ་ཐོགས་
པ་མ་ཡིན་ཞེས་བརྗོད།
636

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
རྒྱལ་པོས་སྲས་མོ་མར་ལུ་ཧྥུའི་ཆུང་མར་སྦྱིན་པ།
སྲིད་བློན་གྱིས་མར་ལུ་ཧྥུས་རྒྱལ་པོའི་སྲས་མོ་དང་གཉེན་སྒྲིག་བྱེད་རྒྱུའི་མོས་
པ་ཡོད་ཚུལ་དང་། གཉེན་སྒྲིག་བྱེད་སྒོའི་བསམ་གཞི་རྒྱལ་པོའི་སྙན་དུ་གསོལ་བ་ན།
རྒྱལ་པོས་ཁོ་ལ་གཉེན་སྟོན་གྱི་བསམ་གཞི་ཞིབ་མོ་འདི་འདྲ་ཡོད་ཀྱང་ཁྱོད་ཀྱིས་ཁོ་པ་
ནི་སྐྱེ་བོ་གཡོ་ཁྲམ་ཅན་ཞིག་རེད་བརྗོད་པ་ཅི་ཡིན།
སྲིད་བློན་གྱིས་བདག་གི་ལྟ་ཚུལ་ལ་འགྱུར་བ་མེད་ཅེས་དོན་དང་མཐུན་པའི་
ལན་བཏབ།
རྒྱལ་པོ་དེ་ཧང་སང་བར་གྱུར་ནས་རྩུབ་མོའི་ཚིག་གིས་བསྡིགས། དེ་ནས་ཁོ་
ལ་བདག་གི་སྲོག་དམར་པོ་ཚད་བཙུགས། ཁྱོད་ཀྱིས་ད་དུང་རང་འདོད་མཐར་སྐྱེལ་
བྱས་ཚེ་བདག་གིས་ཁྱོད་གསོད་པར་བྱེད། ད་ནི་ཁྱོད་འཕྲལ་དུ་ཁོ་པ་འབོད་ལ་སོང༌།
བདག་ནི་ཁོ་དང་གཉེན་དུ་སྦྲེལ་དགོས་པ་ཡིན་ཞེས་བརྗོད།
སྲིད་བློན་གྱིས་རྒྱལ་པོའི་བཀའ་བཞིན་རྟབ་རྟབ་པོར་མར་ལུ་ཧྥུའི་འགྲམ་དུ་སོང་
ནས་སྨྲས་པར། རྒྱལ་པོའི་བཀའ་བསྒོ་ཡོད་པས་ཁྱེད་འཕྲལ་དུ་རྒྱལ་པོ་མཇལ་བར་
ཕེབས་དགོས་ཞེས་བརྗོད།
མར་ལུ་ཧྥུས་བཀའ་བཞིན་ཞུའོ། ། ཞེས་བརྗོད་ནས་ཕོ་བྲང་དུ་རྒྱལ་པོ་མཇལ་
བར་བསྐྱོད།
རྒྱལ་པོས་མར་ལུ་ཧྥུ་ལ་ཁྱོད་མཚེར་སྣང་བྱེད་དགོས་དོན་མ་མཆིས། བདག་
གི་ནོར་མཛོད་ཀྱི་ལྡེ་མིག་ཁྱོད་ལ་སྤྲོད། མཛོད་དུ་ནོར་གྱི་བདོག་པ་གང་དགོས་བྱུར་
637

༄༅།།མཚན་ཞག་སྟོང་གི་གཏམ་རྒྱུད།
བུར་གཏམས་ནས་ཡོད་ན་དེ་དག་ཁྱོད་ཀྱིས་སྤྲང་འགྱེད་བརྒྱབ་ནའང་རུང་ལ་སྦྱིན་
པར་བཏང་ནའང་ཆོག་པས་ཁྱོད་ཀྱིས་གང་འདོད་པ་བཞིན་སྤྱོད་ལ་སྲས་མོ་དང་ཕོ་
བྲང་ནང་གི་གཞོན་ནུ་མ་རྣམས་ལ་ཡང་གང་སྦྱིན་འདོད་པ་ཁྱོད་ཀྱིས་སྦྱིན། ཁྱོད་
ཀྱི་ཚོང་ཟོག་རྣམས་འབྱོར་མཚམས་ཁྱོད་ཀྱིས་རང་གི་ཆུང་མར་ཆེ་བསྟོད་ཀྱི་བཀུར་
བཟོས་གང་དགོས་བྱས་ན་འགྲིག ངེད་རྣམས་ཀྱིས་སྲས་མོའི་ངོ་ཆེན་ལ་བལྟས་ནས་
ཁྱོད་ཀྱི་ཚོང་ཟོག་རྣམས་ངང་སྒུག་བྱེད། ལར་ངེད་གཉིས་དབར་སོ་སོར་འབྱེད་
དགོས་པའི་གནས་ཅི་ཡོད་ཅེས་བརྗོད།
དེ་ནས་རྒྱལ་པོས་ཆོས་བདག་བོས་ནས་སྲས་མོ་དང་མར་ལུ་ཧྥུའི་དབར་ལ་
གཉེན་ཡིག་བཞག་རྗེས་གྲོང་ཁྱེར་དང་གྲོང་ཁྱེར་གྱི་ཕྱོགས་མཚམས་ཀུན་ཏུ་མཛེས་
པའི་རྒྱན་སྤྲོས་དང༌། གཉེན་སྟོན་གྱི་གསོལ་ཚིགས་གྲ་སྒྲིག་སོགས་བྱེད་སྒོ་རིམ་པའི་
སྟ་གོན་ལེགས་པར་ཟིན་མཚམས་རྔ་རྡུང་དར་འཕྱར་གྱིས་བཀྲ་ཤིས་གཉེན་སྒྲིག་གི་
སྟོན་ཆེན་བཤམས། མར་ལུ་ཧྥུ་ནི་གཟབ་འཆོར་ལེགས་པར་སྤྲས་ཤིང་ཁྲིའུ་ཤིང་ཞིག་
གི་ཐོག་ཏུ་འདུག་སྟབས་སུ་འཁོད་ནས་སྐུ་མགྲོན་རྣམས་ལ་བསུ་བ་ཞུས། ཡུལ་གྱི་
དཔོན་རིགས་དང་འབྱོར་ལྡན་མི་དྲག་རྣམས་ཀྱང་གཅིག་མཇུག་གཉིས་མཐུད་ཀྱིས་
གཉེན་སྟོན་ལ་ཕེབས་པ་དང་། དམངས་ཁྲོད་ཀྱི་རྐང་བྲོ་གླུ་གཞས་ལ་མཁས་པའི་སྒྱུ་
རྩལ་པ་རྣམས་ཀྱང་གདན་འབོད་ཀྱིས་དགའ་བའི་གླུ་དང་སྐྱིད་པའི་བྲོ་འཁྲབ་ནས་
བཀྲ་ཤིས་རྟེན་འབྲེལ་གྱི་ཆོ་ག་སྔ་ན་མ་གྲགས་པ་ཞིག་བསྟར།
མར་ལུ་ཧྥུས་མཛོད་པ་གསེར་ཊམ་དང་དངུལ་ཊམ་ལེན་དུ་བཏང་ཐོག དེ་དག་
སྦར་སྙོབ་བརྒྱབ་ནས་གཉེན་སྟོན་ལ་ལྟད་མོ་ལྟ་བར་ཡོང་མཁན་རྣམས་ལ་འགྲེམས་
འགྱེད་བྱས་ཏེ་དབུལ་པོ་རྣམས་ཀྱི་འདོད་པ་བཀང་བ་མ་ཟད། རྐང་གོས་མེད་པའི་
ལུས་ཧྲེང་གཅེར་བུ་བ་རྣམས་ལ་ཡང་གོས་ཀྱི་སྦྱིན་པ་བཏང་བས་བཀྲ་ཤིས་བྱུང་ན་སྤྲོ་
638

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
བ་འཕེལ་ཞེས་པའི་དཔེ་ལྟར་དེ་ཉིན་སྐྱེ་བོ་ཐམས་ཅད་དགའ་སྐྱིད་ཀྱི་སྤྲོ་བ་ཟད་མི་
ཤེས་པ་བྱུང་།
མཛོད་པས་རྒྱལ་པོའི་ཕྱག་མཛོད་ནས་རྒྱུ་དངུལ་ཟམ་མི་ཆད་པ་བཏོན་ཏེ་མར་
ལུ་ཧྥུ་ལ་སྦྱིན་པ་གཏོང་རྒྱུ་དང་སྟོར་བརླག་གཏོང་རྒྱུར་སྤྲད། སྲིད་བློན་གྱིས་ཚུལ་དེ་
མཐོང་དུས་ཁོང་ཁྲོ་བཟོད་གླགས་མེད་པ་བྱུང་ཡང་མི་འདོད་པའི་གཏམ་སྦྲང་སྐད་
ཙམ་སྨྲ་མི་ནུས་པར་ལུས། ཚོང་པ་འ་ལི་ནི་མར་ལུ་ཧྥུས་འདི་ལྟར་ཕངས་མེད་ཀྱིས་
སྦྱིན་པ་གཏོང་བའི་ཚུལ་འདི་མཐོང་བས་ཡིད་ལ་མི་བཟོད་པའི་འཇིགས་པ་བྱུང་བས།
མངོན་ཆུང་གིས་ཁོ་ལ་ལྷ་མི་ཀུན་གྱིས་རིང་དུ་འདོར་བའི་མི་ངན་ཁྱོད་ལ་འགྲམ་ལྕག་
ཅིག་རྒྱག་དགོས་པ་འདུག ཁྱོད་ཀྱིས་ཚོང་རིགས་རྣམས་ཀྱི་རྒྱུ་དངུལ་བསྟོར་རླག་
བཏང་བ་མ་ཟད། རྒྱལ་པོའི་བང་མཛོད་ཀྱང་བསྟོར་བ་ཡིན་ནམ་ཞེས་བརྗོད།
མར་ལུ་ཧྥུ་ན་རེ། ཁྱོད་ལ་ཇུས་གཏོགས་མེད། བདག་གི་ཚོང་ཟོག་འབྱོར་
མཚམས་ཁོ་བོས་ལྡབ་འགྱུར་གྱིས་ཚབ་ཆོག་པ་ཡིན་ཞེས་བརྗོད་ནས་འ་ལིའི་ངག་ལ་
ཉན་རྣ་མེད་པར་མུ་མཐུད་རྒྱལ་མཛོད་ནས་སྦྱིན་པ་བཏང་། ཁོའི་ཡིད་ལ་བདག་བློ་
ལྷོད་ལ་ཕབ་ནས་གཉིད་དུ་ཡུར་བཅུག ལས་བསྐོས་ཀྱི་བྱ་བར་ཟློག་ཐབས་ག་ལ་ཡོད་
ཅེས་སྙམ།
ཁོ་པས་ཟས་དེ་རིང་བྱུང་ན་དེ་རིང་ཟ་སྙམ་པའི་ཡིད་ཀྱིས་དགའ་དགའ་སྤྲོ་
སྤྲོའི་ངང་ཕྱོགས་བཞིའི་མགྲོན་པོ་བོས་ནས་རྐང་བྲོ་གླུ་གཞས་ཀྱི་སྤྲོ་རྩེད་དང་སྤྲང་
འགྱེད་སྦྱིན་གཏོང་སོགས་ཉིན་ཞག་བཅུ་ཕྲག་བཞིའི་རིང་སྔོན་འགྲོའི་དགའ་སྟོན་གྱི་
བྱ་བ་ཟད་མི་ཤེས་པ་བསྒྲུབས།། ཉིན་བཞི་བཅུ་རྩ་གཅིག་སོང་བའི་གཉེན་སྒྲིག་དངོས་
གཞིའི་ཉིན་མོར་ཞི་དྲག་བློན་པོའི་ཚོགས་རྣམས་ཚར་དུ་དངར་བའི་སྟར་བསྒྲིགས་
ཀྱིས་གཉེན་སྟོན་མཛད་ཆེན་ལ་ཞུགས། དེ་ནས་བག་གཡོག་རྣམས་ཀྱིས་མཛེས་པའི་
639

༄༅།།མཚན་ཞག་སྟོང་གི་གཏམ་རྒྱུད།
རྒྱན་གྱིས་སྤུད་པའི་བག་མ་ཚོམས་ཆེན་དུ་གདན་དྲངས། མར་ལུ་ཧྥུས་སྒྲོབ་ཉམས་
ཆེན་པོས་བཀྲ་ཤིས་གནང་སྦྱིན་གྱི་གསེར་ཊམ་མགྲོན་རྣམས་ལ་བཀྲམ། དེ་ནས་སླར་
ཡང་བག་མའི་བཀུར་བཟོས་ཀྱི་གསེར་ཊམ་གཏོས་ཆེ་བ་སྦྱིན་དུ་བཏང་།
སྔ་ན་མ་གྲགས་པའི་གཉེན་སྟོན་མཛད་སྒོ་ལེགས་པར་ཟིན་མཚམས་སྐུ་མགྲོན་
རྣམས་ཀྱིས་མར་ལུ་ཧྥུ་བཀྲ་ཤིས་བག་ཁང་དུ་བསྐྱལ་རྗེས་མགྲོན་རྣམས་རང་རང་གི་
གནས་སུ་ལོག མར་ལུ་ཧྥུ་རྐུབ་སྟེགས་མཐོན་པོ་ཞིག་གི་ཐོག་ཏུ་བསྡད། ཁོས་སྒྲོབ་
ཉམས་ཆེན་པོས་ལག་གཡས་ཀྱི་མུར་མཛོག་གཡོན་གྱི་སྦར་མཐིལ་དུ་བརྒྱབ་སྟེ་ཡིད་
ཕངས་པའི་ཚུལ་གྱིས་གདོང་པ་སྨད་དེ་ཡུད་ཙམ་བསྡད་རྗེས་ལག་གིས་ལག་རྡུང་
བཞིན་གདུང་བའི་ཤུགས་རིང་ཕྱུང་སྟེ་སྨྲས་པར། ད་ནི་ཨཱ་ལཱ་ཐུགས་རྗེ་ཅན་ལ་སྐྱབས་
བཅོལ་རྒྱུ་ལས་གཞན་པའི་ཐབས་མ་མཆིས་ཞེས་བློ་ཕམ་པའི་ཚུལ་བསྟན།
སྲས་མོ་ན་རེ། ཁོ་མོས་ཁྱེད་ལ་བཀྲ་ཤིས་སྨོན་ལམ་འདེབས། ཁྱེད་ཡིད་མི་
དགའ་བ་འདི་འདྲ་ཅི་ཡིན།
མར་ལུ་ཧྥུ་ན་རེ། བདག་ཡིད་མི་དགའ་བ་ནི། ཁྱེད་ཀྱི་ཡབ་ཆེན་གྱིས་ཁོ་བོའི་
འཆར་གཞི་དཀྲུགས་ཏེ་བཀོད་སྒྲིག་འདི་ལྟར་མཛད་པ་ནི་ལྗང་བུ་མེ་ལ་བསྲེགས་པ་
དང་ཁྱད་ཅི་ཡོད།
སྲས་མོ་ན་རེ། ཡབ་ཀྱིས་བཀོད་སྒྲིག་ཇི་ལྟར་མཛད་དམ།
མར་ལུ་ཧྥུ་ན་རེ། བདག་གི་ཚོང་ཟོག་རྣམས་འདི་གར་མ་འབྱོར་སྔོན་ལ་བདག་
ཁྱེད་དང་གཉེན་སྒྲིག་བྱ་རྒྱུའི་བཀོད་སྒྲིག་མཛད། སྔར་ཁོ་བོའི་ཡིད་ལ་ཕ་ལམ་བརྒྱ་
ཕྲག་གཅིག་བཏོན་ནས་ཕོ་བྲང་ནང་གི་གཞོན་ནུ་མ་མི་རེར་ཕ་ལམ་རྡོག་རེ་སྦྱིན་ན་
ཁོང་རྣམས་སྤྲོ་བ་འཕེལ་ནས་འདི་ནི་སྲས་མོའི་འཁྲུངས་སའི་དགའ་སྟོན་གྱི་ཉིན་མོ་
སྲས་མོའི་གོ་མག་གིས་བདག་ཅག་ལ་བསྩལ་བའི་ཕྱག་རྟགས་རེད་ཟེར་བ་ཡིན་ལ།
640

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལག་རྟགས་འདི་ལྟར་སྤྲོད་པ་ནི་ཁྱེད་ལ་བཀུར་བཟོས་བྱེད་པའི་ཆེད་དུ་ཡིན། བབདག་
ལ་རྡོ་རྗེ་ཕ་ལམ་ཤིན་ཏུ་མང་པོ་ཡོད་པས་ཁོང་རྣམས་ལ་ཕ་ལམ་གྱི་ལག་རྟགས་སྤྲོད་
རྒྱུར་ཐོགས་པ་མ་ཡིན།
སྲས་མོ་ན་རེ། དོན་དེ་ལ་ཁྱེད་ཡིད་མུག་དགོས་དོན་མེད། ཁོ་མོས་ཁྱེད་ལ་བློ་
ལོག་མི་སྲིད། ཁྱེད་ཀྱི་ཚོང་ཟོག་འབྱོར་མཚམས་ཁོང་རྣམས་ལ་གསོལ་རས་བསྩལ་ན་
འགྲིག བྲན་འཁོར་རྣམས་ནི་ལབ་གླེང་དེ་བས་བྱེད་མི་སྲིད། ཁྱེད་ཀྱི་ཚོང་ཟོག་འབྱོར་
མཚམས་ང་ཅག་གིས་ཁྱེད་ཀྱི་ཕ་ལམ་དང་ནོར་རྣམས་གསོལ་རས་ཞུ་ཞེས་བརྗོད།
སྲིད་བློན་གྱིས་རྒྱལ་པོ་དང་སྲས་མོར་མར་ལུ་ཧྥུའི་མཐིལ་རྟོགས་སྟངས་སློབ་པ།
གཉེན་སྒྲིག་ཟིན་པའི་ཉིན་གཉིས་པར་མར་ལུ་ཧྥུ་ཁྲུས་ལ་སོང་རྗེས་དཔོན་ཆས་
སྤྲས་ཏེ་ཉམས་བཟང་ལྡན་པའི་ངང་ཕོ་བྲང་དུ་རྒྱལ་པོ་མཇལ་བར་བསྐྱོད། ཞི་དྲག་
བློན་པོའི་ཚོགས་ཀྱིས་སྟན་ལས་ལངས་ཏེ་གུས་པ་ཆེན་པོས་ཁོ་ལ་བཀྲ་ཤིས་བདེ་
ལེགས་ཞུས། ཁོ་ནི་རྒྱལ་པོའི་མདུན་དུ་བསྡད་རྗེས་མཛོད་པ་གང་དུ་སོང་ཞེས་དྲིས།
ཞི་དྲག་བློན་པོའི་ཚོགས་ཀྱིས་མགྲིན་གཅིག་ཏུ་མཛོད་པ་འདི་གར་སླེབས་འདུག་པས་
བཀའ་བསྒོ་ཅི་ཡོད་གནང་བར་མཛོད་ཅེས་བརྗོད།
མར་ལུ་ཧྥུས་མཛོད་པར་དཀོར་མཛོད་ནས་གྱོན་པ་བཏོན་ཏེ་དེར་ཡོད་ཞི་དྲག་
བློན་པོའི་ཚོགས་ལ་མི་རེར་གྱོན་པ་ཆ་ཚང་རེ་སྦྱིན་དགོས་བརྗོད།
མཛོད་པས་མར་ལུ་གྷུའི་བཀའ་བཞིན་རྟབ་རྟབ་པོར་དཀོར་མཛོད་དུ་སོང་ནས་
གྱོན་པ་ཁྱོན་ཆེ་བཏོན། མར་ལུ་ཧྥུས་ཞི་དྲག་བློན་པོའི་ཚོགས་ལ་མི་རེར་གྱོན་པ་ཆ་
641

༄༅།།མཚན་ཞག་སྟོང་གི་གཏམ་རྒྱུད།
ཚང་རེ་སྦྱིན་པ་མ་ཟད། དེ་དག་གི་གནས་རིམ་ལ་གཞིགས་ནས་གསེར་དངུལ་གྱི་
གནང་སྦྱིན་བསྩལ་ཏེ་ཉིན་ཞག་ཉེར་གཅིག་རིང་རྒྱལ་མཛོད་ཀྱི་རྒྱུ་ནོར་ཕངས་མེད་དུ་
བསྟོར། ཁོ་པའི་ཡོད་སྐད་ཀྱི་ཚོང་ཟོག་ནི་འབྱོར་རྒྱུ་ལྟ་བཞག་ད་ཆ་གནས་ཚུལ་ཙམ་
ཡང་གོ་ཐོས་མེད་པར་གྱུར། ད་ནི་མཛོད་པ་དེ་ཡང་རྒྱུ་དངུལ་འདོན་ཐབས་ཟད་དེ་
བློ་འཚབ་ཆེན་པོ་བྱུང་བར་བརྟེན། མར་ལུ་ཧྥུ་མེད་པའི་སྐབས་ཤིག་ལ་གསང་སྟབས་
ཀྱིས་རྒྱལ་པོའི་དྲུང་དུ་བསྐྱོད། ཁོས་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས།ཀྱེ།
རྒྱལ་པོ་ཆེན་པོ་མཁྱེན། རྒྱལ་པོའི་ཕྱག་མཛོད་ཀྱི་ནོར་དངོས་རྣམས་ཟད་ལ་ཉེ་ཞིང་
འདི་མུར་སོང་ན་ཉིན་བཅུ་ཕྲག་གཅིག་ནང་རྒྱལ་མཛོད་སྟོངས་ངེས་ལ་བརྟེན། རང་
བློས་མ་འཁྱུད་པའི་གནས་ཚུལ་འདི་རྒྱལ་པོ་ཆེན་པོའི་སྙན་དུ་གསོལ་བར་ཡོང་
ཞེས་བརྗོད།
སྐབས་དེར་རྒྱལ་པོའི་འགྲམ་དུ་སྲིད་བློན་ལས་བློན་པོ་གཞན་མེད་པས་རྒྱལ་
པོས་བདག་གི་བརྩེ་བའི་བློན་ཆེན། སྲས་མོའི་གོ་མག་གི་ཚོང་ཟོག་རྣམས་ད་དུང་
འབྱོར་མེད་པ་ཡིན་ནམ། དེ་སྐོར་གྱི་གནས་ཚུལ་མེད་པ་ཅི་ཡིན།
སྲིད་བློན་གྱིས་ཁྲེལ་དགོད་དང་བཅས་ཏེ་ཨཱ་ལཱ་ཐུགས་རྗེ་ཅན་གྱིས་ཁྱེད་སྐྱོབ་
པར་མཛོད་ཅིག རྒྱལ་པོ་ཆེན་པོས་སྐྱེ་བོ་གཡོ་ཁྲམ་ཅན་དེའི་གནས་ཚུལ་མཁྱེན་
རྟོགས་མི་ཐུབ་པ་ཤིན་ཏུ་རྟུལ། བདག་གིས་རྒྱལ་པོ་མི་དབང་ཆེན་པོ་ཁྱེད་ཚད་
བཙུགས། ཁོ་ལ་ཚོང་ཟོག་སྣེ་གཅིག་ཀྱང་ཡོད་པར་མི་སྲིད། ཁོས་སྲས་མོ་ཆུང་མར་
ཐོབ་འདོད་ཀྱིས་ཁ་སྙན་འདྲ་ཆགས་ཁོ་ནས་རྒྱལ་པོ་ཆེན་པོར་དབུ་བསྐོར་གཡོ་ཞུས་
ཀྱིས་རྒྱལ་པོའི་དཀོར་མཛོད་ཀྱི་ནོར་རྣམས་ཕངས་མེད་དུ་བསྟོར། ད་ནི་རྒྱལ་པོ་ཆེན་
པོ་ཐུགས་རྨོངས་པ་ལས་ནམ་ཙམ་དུ་སད་ཡོང་ངམ་ཞེས་བརྗོད།
རྒྱལ་པོ་ན་རེ། བརྩེ་བའི་བློན་ཆེན། བདག་གིས་ཁོ་པའི་གནས་ཚུལ་ངོ་མ་
642

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
རྟོགས་པའི་ཐབས་ཇི་འདྲ་དགོས་སམ།
སྲིད་བློན་ན་རེ། རང་གི་ཟླ་བོའི་གསང་གནས་ཅི་ཡོད་པ་ཆུང་མས་རྟོགས་ནུས་
པས། རྒྱལ་པོ་ཆེན་པོས་སྲས་མོ་བོས་ཏེ་ཁོང་ཡོལ་བཅད་ཀྱི་རྒྱབ་ནས་བདག་དང་
གླེང་མོལ་བྱེད་དུ་བཅུག་ལ་བདག་གིས་སྲས་མོར་གོ་མག་གི་གནས་ཚུལ་འདྲི། སྲས་
མོས་བརྗོད་འདོད་པ་ཡིན་ན་ང་ཅག་གིས་ཁོ་པའི་མཐིལ་རྟོགས་ཐུབ་པ་ཡིན།
རྒྱལ་པོ་ན་རེ། དེ་རང་འགྲིག དཀོན་མཆོག་ཚད་བཙུགས། གལ་ཏེ་ཁོ་སྐྱེ་བོ་
ཁྲམ་པ་ཞིག་ཡིན་བདེན་ན། བདག་གིས་ཁོ་པགས་པ་སེན་མོས་བཤུས་ནས་གསོད་
རྒྱུ་ཡིན།
དེ་ནས་རྒྱལ་བློན་གཉིས་བཙུན་མོའི་ཕོ་བྲང་དུ་བྱོན་པ་དང་སྲིད་བློན་ངལ་གསོ་
ཁང་དུ་བཞག རྒྱལ་པོས་མར་ལུ་ཧྥུ་མེད་པའི་སྐབས་དང་སྟབས་བསྟུན་གྱིས་བྲན་པོ་
ཞིག་སྲས་མོ་འབོད་དུ་བཏང་། སྲས་མོ་འབྱོར་མཚམས་རྒྱལ་པོས་སྲས་མོ་ཡོལ་བཅད་
ཀྱི་རྒྱབ་ཏུ་ཡིབ་པར་བཅུག་ཐོག་བུ་མོ་ཁྱོད་ལ་སྲིད་བློན་གྱིས་གཏམ་འདྲི་དགོས་པ་
ཡིན་ཞེས་གསུངས།
སྲས་མོས་སྲིད་བློན་ཆེན་མོ་བཀའ་ཅི་ཡོད་དམ་ཞེས་དྲིས།
སྲིད་བློན་ན་རེ། སྲས་མོ་མཁྱེན། ཁྱེད་ཀྱི་ཟླ་བོས་ཡབ་ཆེན་རྒྱལ་པོའི་མཛོད་
ནོར་རྣམས་བསྟོར་བརླག་བརྒྱབ་ཟིན་པ་རེད། ཁོས་ནུ་རིན་སྐར་ལི་གཅིག་མེད་པར་
ཁྱོད་ཆུང་མར་བླངས། ཁོས་རྟག་ཏུ་མེད་པོ་ཡོད་ཡོད་ཀྱི་གཏམ་ཁ་པོ་ཆེས་ང་ཅག་
རྣམས་ལ་སྟེར་སྦྱིན་གྱི་ཁས་ལེན་མང་དུ་བྱས་ཀྱང་དོན་ལ་ནི་ཁ་སྟོང་ལྕེ་གཡུག་ཁོ་ནར་
ཟད། ཁོ་པའི་ཁ་བཤད་ཀྱི་ཚོང་ཟོག་ནི་ད་དུང་འབྱོར་མེད་ལ་ད་ཆ་འབྱོར་རྒྱུའི་གནས་
ཚུལ་ལྷང་ཙམ་ཡང་ཐོས་རྒྱུ་མེད་ན། ཁོ་པའི་གནས་ཚུལ་ངོ་མ་ཇི་ཡིན་ཁྱེད་ལ་དྲིས་
ནས་ང་ཅག་གིས་ཁོ་ལ་ཁ་གཏད་གཅོག་པའི་ཐབས་བྱེད།
643

༄༅།།མཚན་ཞག་སྟོང་གི་གཏམ་རྒྱུད།
སྲས་མོ་ན་རེ། དེ་སྐོར་ཁོ་པའི་བརྗོད་རིགས་རྣམ་གྲངས་མང་ཞིང་། བདག་ལ་
ཡང་རྟག་ཏུ་ཕ་ལམ་དང༌། དར་གོས། གསེར་དངུལ། རྒྱུ་ནོར་སོགས་སྦྱིན་རྒྱུའི་ཁས་
ལེན་བྱས་ཀྱང་ཁ་ཡོད་ལག་མེད་ཁོ་ནས་དུས་བདའ་བར་བྱས།
སྲིད་བློན་ན་རེ། དོ་ནུབ་སྲས་མོ་ཁྱེད་ཀྱིས་ཁོ་ལ་གཏམ་འདྲི་ནུས་སམ། ནུས་ན་
ཁྱེད་ཀྱིས་ཁོ་ལ་ཁྱེད་ཀྱི་གནས་ཚུལ་ངོ་མ་སྦ་གསང་མེད་པར་ཁོ་མོར་ཤོད་ལ་བློ་དོགས་
བྱེད་དགོས་དོན་མེད། ཁྱོད་ནི་བདག་གི་ཚེ་གང་གཏན་གྲོགས་ལ་སོང་གཤིས། བྱ་བ་
བཟང་ཞན་ཇི་འདྲ་བྱུང་ཡང་ཁོ་མོས་ཁྱོད་ཡིད་ནས་འདོར་བར་མི་བྱེད། ཁྱོད་ཀྱིས་
དོན་ངོ་མ་བདག་ལ་དྲང་པོར་ཤོད། ཁོ་མོས་ཁྱོད་སྐྱོབ་པའི་ཐབས་བྱེད་ཅེས་བརྗོད་
ལ། ཁྱོད་གཉིས་མོལ་བའི་སྐབས་སུ་ཁྱེད་ཀྱིས་སྐབས་འགར་ཇི་མི་སྙམ་པའི་ཚུལ་
དང༌། སྐབས་འགར་བརྩེ་བ་ཆེན་པོའི་རྣམ་འགྱུར་གྱིས་ཁོ་ལ་ཞེན་པའི་ཚུལ་ཡང་
དག་པ་ཞིག་བསྟན་ནས་ཁོ་པའི་བློ་འགུགས་ཐབས་བྱས་ཏེ་གནས་ཚུལ་ངོ་མ་རྟོགས་
རྗེས་ངེད་རྣམས་ལ་བརྗོད་པར་ཡོང་དགོས་ཞེས་སྲས་མོར་གཏམ་བརྗོད་ཚུལ་དང་
རྣམ་འགྱུར་སྟོན་སྟངས་ལེགས་པར་བསླབས།
སྲས་མོ་ན་རེ། ཀྱེ། ཡབ་ཆེན་རྒྱལ་པོ་མཁྱེན། ཁོ་མོས་གནས་ཚུལ་ཉང་གནོན་
བྱེད་སྟངས་ཇི་བཞིན་རྟོགས་སོ། ༎ ཞེས་བརྗོད་ནས་སྲིད་བློན་གྱི་ངག་བཀོད་ལྟར་ཡབ་
རྒྱལ་པོའི་མདུན་དུ་དམ་བཅའ་བཞག་སྟེ་སོང༌།
དེ་ནུབ་མཚན་མོ་མར་ལུ་ཧྥུ་སྔར་རྒྱུན་ལྟར་གཟིམ་ཆུང་དུ་ལོག་པའི་ཚེ་སྲས་
མོས་སྲིད་བློན་གྱི་ངག་བཀོད་ལྟར་འཛུམ་པའི་རྣམ་འགྱུར་དང་བརྩེ་བའི་སྙིང་གཏམ་
སོགས་ཁ་མཁས་ཚིག་འཇམ་གྱི་གཏམ་སྙན་རྣ་བའི་བདུད་རྩི་ལྟ་བུས་ཁོའི་བློ་བཀུག་
ཅིང་། མཐར་མར་ལུ་ཧྥུ་སྲས་མོའི་མཛངས་འཕྲུལ་ལ་ཡིད་ཀྱི་བརྟན་པ་རབ་ཏུ་
ཕྲོགས་པའི་ཚེ་ད་གཟོད་སྲས་མོས། བདག་གི་བརྩེ་བའི་ཟླ་གྲོགས། ཁྱེད་ནི་ཁོ་མོའི་
644

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
དཔྲལ་བའི་མིག་དང་། ཁོག་གི་སྙིང་དང་འདྲ། བརྩེ་དུང་ཡིད་ཀྱི་མདའ་མོས་ཁོ་
མོའི་སྙིང་ག་འདི་ཕུག་སོང་ལ། བདག་ཡིད་ཁྱོད་ལ་ཆགས་པའི་མེ་ལྕེས་ཁོ་མོའི་་ལུས་
པོ་འདི་ཡང་བསྲེགས་སོང་། ཁོ་མོས་ཨཱ་ལཱ་ཐུགས་རྗེ་ཅན་ལ་ཇི་སྲིད་ཉི་ཟླའི་བགྲོད་པ་
མི་ནུབ་བར་ང་ཅག་ཁྱོ་ཤུག་གཉིས་པོ་མི་བྲལ་གཏན་དུ་འཚོ་བའི་སྨོན་ལམ་འདེབས།
ད་ནི་ཁྱེད་ཀྱི་གནས་ཚུལ་ངོ་མ་སྦ་གསང་མེད་པར་བདག་ལ་དྲང་པོར་གསུང་བར་
ཞུ། ཆུ་འཚོག་པའི་སྣོད་ཡོད་ཀྱང་གཏམ་འཚོག་པའི་སྣོད་ནི་མེད། རྫུན་གྱི་མཐའ་
མ་ནམ་ཞིག་རྡོལ་བར་ངེས་སོ། ཁྱེད་ཀྱིས་མི་རྣམས་རྫུན་གྱིས་བསླུས། བདག་གི་
ཡབ་རྒྱལ་པོར་ཡང་དབུ་བསྐོར་གཡོ་ཞུས་ཀྱིས་ཁོང་གི་དཀོར་མཛོད་ཀྱི་ནོར་རྣམས་
བརླགས། ཁྱེད་ཀྱི་བྱ་བ་ངན་པ་འདི་མཚམས་འཇོག་པའི་སྐབས་མེད་དམ། །ད་ནི་
བདག་གིས་ཁྱེད་སྐྱོབ་པའི་ཐབས་ཤིག་མ་བྱས་ཚེ། ནམ་ཞིག་བྱ་བ་འདི་ཡབ་རྒྱལ་པོས་
མཁྱེན་ཚོར་བྱུང་ན། ཁྱེད་འཆི་རྒྱུ་ལས་མ་འདས། ཁྱེད་ཀྱིས་གནས་ཚུལ་བདག་ལ་
དྲང་པོར་གསུངས་ན་ཁྱེད་ལ་ཕན་པ་ལས་གནོད་པར་མི་འགྱུར། ཁྱེད་ཀྱི་གནས་ཚུལ་
ངོ་མ་བདག་ལ་ནམ་ཙམ་ཤོད། ཁྱེད་ཀྱི་ཐུགས་ལ་དོགས་ཚོམ་མི་དགོས། ཁྱེད་ཀྱི་ཚེ་
སྲོག་ལ་མི་གནོད་པ་ཁོ་མོས་དམ་བཅའ་འཇོག ཁྱེད་ཀྱིས་རང་ཉིད་ཚོང་པ་འབྱོར་
ཆེན་ཡིན་ཚུལ་དང་ཚོང་ཟོག་ཁྱོན་ཆེ་སླེབས་རྒྱུ་ཡོད་ཚུལ་གྱི་འུད་གཏམ་ཇི་སྙེད་ཅིག་
བརྗོད་ཡོད་པ་མ་ཡིན་ནམ། ཡུན་རིང་པོའི་གོང་ནས་ཁྱེད་ཀྱིས་ཚོང་ཟོག་ཡོད་ཡོད་
སྐོར་རྫོགས་རྒྱུ་མེད་པ་གླེང་ཡོད་པ་མ་ཡིན་ནམ། འོན་ཀྱང་དུས་ད་ལྟ་ཡང་ཁྱེད་ཀྱི་
ཚོང་ཟོག་མི་སླེབས་པ་ཅི་ཡིན། ཁྱེད་ཀྱིས་གཏམ་དོན་མི་མཚུངས་པའི་རྫུན་གྱིས་ཕ་
རོལ་བསླུ་བར་བྱས་པས་ཁྱེད་ཀྱི་བཞིན་ནས་ཀྱང་ནོངས་འགྱོད་ཀྱིས་ཡིད་མུག་པའི་
རྣམ་འགྱུར་ཐོན། ད་ནི་ཁྱེད་ཀྱིས་བདག་ལ་དྲང་པོའི་གཏམ་གསུངས་ན་ལེགས།
མོས་ཁྱེད་སྐྱོབ་པའི་ཐབས་བྱེད་དོ་ཞེས་བརྗོད།
645

༄༅།།མཚན་ཞག་སྟོང་གི་གཏམ་རྒྱུད།
མར་ལུ་ཧྥུ་ན་རེ། བདག་གིས་གནས་ཚུལ་ངོ་མ་ཁྱོད་ལ་ཤོད་ཆོག་པས་སླད་གང་
དགའ་ཅི་ལེགས་ཁྱོད་ཀྱིས་ལྟོས།
ཆུང་མ་ན་རེ། གང་བརྗོད་འདོད་པའི་གཏམ་དེ་ཅི་ནས་ཀྱང་དྲང་དགོས་པ་
ཡིན། བློ་སྣ་དྲང་ན་བྱ་བ་འགྲུབ་པའི་གཞི་བྱེད་པས་ཁྱེད་རྫུན་སྨྲ་མི་ཉན། རྫུན་ནི་
རྣམ་པ་ཀུན་ཏུ་ཁྲེལ་བའི་རྒྱུ་ཡིན།
མར་ལུ་སྤུས་རང་གི་ཆུང་མར་གནས་ཚུལ་ངོ་མ་གླེང་བ
མར་ལུ་ཧྥུས་སྲས་མོའི་ཁ་མཁས་ཚིག་འཇམ་གྱི་གཏམ་སྙན་རྣ་བའི་བདུད་རྩི་ལྟ་
བུ་དེ་ཐོས་པས་མོ་ལ་ཡིད་ཆེས་བློས་འགེལ་གྱིས་སྨྲས་པར། བདག་གི་ཆུང་མ། ཁྱོད་
གོ་བར་གྱིས་ཤིག དྲང་པོར་བརྗོད་ན་ཁོ་བོ་ནི་ཚོང་པ་མ་ཡིན་ལ་ཚོང་ཟོག་ཀྱང་
སྣེ་གཅིག་མེད། བདག་ཕ་ཡུལ་དུ་སྡོད་སྐབས་ཧབ་ཟེ་བརྒྱབ་ནས་འཚོ་ཐབས་བྱེད་
མཁན་ཞིག་ཡིན། བདག་གི་ཆུང་མ་ཧྥ་ཐུལ་མེ་ནི་མིང་འདོགས་ལ་འབག་མོ་ཟེར་
ཞིང་། མོ་ནི་ཁ་གཟེར་ཞིང་དམར་ཤེད་ཆེ་བ། ཟས་ལ་རྔམ་ཞིང་སྒྱིད་ལུག་པའི་ཁྲེལ་
གཞུང་མེད་པའི་བརླང་མོ་ཞིག་ཏུ་མཆིས་སོ་ཞེས་ཆུང་མའི་ཚེར་ངད་མེད་པའི་གཤིས་
རྒྱུད་གཏུམ་པོ་དང༌། རང་ཉིད་ཆུང་མའི་སྡུག་རྩུབ་མི་བཟོད་པར་ཡུལ་གྱར་ཏེ་བྲོས་
ཡོང་ཚུལ། གཞན་ཡང་རང་གིས་མི་རྣམས་རྫུན་གྱིས་བསླུས་ཚུལ་སོགས་ཐལ་ལུས་
མེད་པར་ཆ་ཚང་བ་ཞིག་བརྗོད་པས་སྲས་མོ་ནི་དགོད་གྲོད་པ་ན་བ་ཞིག་ཤོར།
སྲས་མོ་ན་རེ། ཁྱེད་ནི་ཕ་རོལ་བསླུ་བའི་གཡོ་ཐབས་ལ་ཤིན་ཏུ་མཁས་སོ། །
མར་ལུ་ཧྥུ་ན་རེ། ཁྱོད་ཀྱིས་བདག་ཉེན་གནས་འདི་ལས་སྐྱོབ་ཐུབ་ན་ཁོ་བོས་ཨཱ་
646

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལཱ་ཐུགས་རྗེ་ཅན་ལ་ཁྱོད་ཚེ་རིང་ལོ་བརྒྱ་ཐུབ་པའི་སྨོན་ལམ་འདེབས།
སྲས་མོ་ན་རེ། ཁྱེད་ཀྱིས་བདག་གི་ཡབ་རྒྱལ་པོ་རྫུན་གྱིས་བསླུས་པས་ཡབ་ཆེན་
འདོད་རྔམ་གྱིས་ཀུན་ནས་བརླམས་ཏེ་ཁོ་མོ་ཁྱེད་ཀྱི་ཆུང་མར་བྱིན་པ་ན་མཐར་ཁོང་
གི་རྒྱུ་ནོར་རྣམས་ཁྱོད་ཀྱིས་བརླགས། སྲིད་བློན་གྱིས་ཁྱེད་ཚོང་པ་ཡིན་ཚུལ་ལ་དོགས་
ནས་ཡབ་རྒྱལ་པོར་ཁྱེད་ནི་སྐྱེ་བོ་གཡོ་ཁྲམ་ཅན་ཞིག་ཡིན་ཚུལ་ལན་མང་བརྗོད།
འོན་ཀྱང་ཡབ་རྒྱལ་པོ་ནི་སྲིད་བློན་གྱིས་འཁོན་ལན་སློག་པར་དགོངས་ནས་ཁོའི་
གཏམ་ལ་ཐུགས་མ་བཏད་། ཅི་ཕྱིར་ཞེ་ན། སྔར་སྲིད་བློན་གྱིས་བདག་བག་མར་སློང་
ཀྱང་བདག་ནི་ཁོའི་ཆུང་མ་བྱེད་མི་འདོད་པས་ཁོའི་རེ་བ་འཁྱག་པ་ཆུ་ནང་དུ་བཞུར་
སོང་བར་བརྟེན་ཁོ་པས་འཁོན་འཛིན་ཞེ་ནད་བྱེད་པ་ཡིན། ངེད་གཉིས་གཉེན་སྒྲིག་
བྱས་རྗེས་ཡབ་རྒྱལ་པོ་ནི་ཁྱེད་ཀྱི་ནང་གནས་མི་རྟོགས་པས་ཐུགས་བློ་མི་བདེ་བར་
བདག་ལ་ཁྱེད་ཀྱི་གནས་ཚུལ་ཉང་གནོན་རྟོགས་ཞིབ་བྱེད་དགོས་པའི་བཀའ་བསྒོས།
ད་ཆ་ཁྱེད་ཀྱི་གནས་ཚུལ་ཆུ་དྭངས་ཉ་མོ་གསལ་བ་ཞིག་བྱུང་སོང་ན། ཡབ་རྒྱལ་
པོས་ཁྱེད་ལ་འཚེ་བར་ངེས་སོ། ། འོན་ཀྱང་ཁྱེད་ནི་ཁོ་མོའི་ཁྱིམ་ཐབ་ཏུ་སོང་གཤིས།
བདག་ནི་ཁྱེད་དང་བྲལ་བར་མི་བཟོད། བདག་གིས་ཁྱེད་ཀྱི་གཡོ་སྒྱུའི་བསམ་སྦྱོར་
ངན་པས་ཕ་རོལ་ཕུང་ལ་སྦྱར་བའི་གནས་ཚུལ་ངོ་མ་ཇི་བཞིན་ཡབ་རྒྱལ་པོའི་སྙན་དུ་
གསོལ་ཚེ་ཁོང་གིས་ཁྱེད་ནི་སྐྱེ་བོ་གཡོ་ཁྲམ་ཅན་ཞིག་ཡིན་པ་མཁྱེན་ནས་ཁྱེད་ཀྱིས་
རྒྱལ་པོ་ཆེན་པོར་དབུ་བསྐོར་གཡོ་ཞུས་ཀྱིས་སྲས་མོ་རང་གི་ཆུང་མར་བླངས་པ་དང་།
རྒྱལ་པོའི་དཀོར་མཛོད་ཀྱི་ནོར་རྣམས་བརླགས་པ་ནི་ཉེས་པ་ཤིན་ཏུ་ཆེ་བར་སོང་
གཤིས། ཁྱེད་ལ་སྲོག་ཁྲིམས་གཅོད་ངེས་རེད་ན། སྐབས་དེར་གཏམ་ནག་པོ་གང་
སར་ཁྱབ་འགྲོ་བས་ཁོ་མོའི་ཟླ་བོ་ནི་སྐྱེ་བོ་གཡོ་ཅན་ཞིག་ཡིན་པ་ཀུན་གྱིས་རྟོགས་ཚེ།
ཁོ་མོ་ཁྲེལ་བའི་རྒྱུ་རུ་འགྲོ་བས་མིང་ཆད་ནག་པོ་ཇི་ལྟར་སེལ་བར་བྱེད། ཡབ་རྒྱལ་
647

༄༅།།མཚན་ཞག་སྟོང་གི་གཏམ་རྒྱུད།
པོས་ཁྱེད་ཉམ་ཉེས་བཏང་རྗེས་བདག་ལ་གོ་མག་གསར་པ་ཞིག་འཚོལ་བར་ངེས། བྱ་
བ་འདི་ཁོ་མོ་རང་སྲོག་བྲལ་དགོས་བྱུང་ཡང་མི་བྱེད་ཅེས་བརྗོད།
སྲས་མོས་མར་ལུ་ཧྥུ་ལ་རང་གི་བྱས་ཉེས་ལས་ཐར་བའི་ཐབས་སློབ་པ།
སྲས་མོས་མར་ལུ་ཧྥུའི་གནས་ཚུལ་གྱི་མཐིལ་རྟོགས་རྗེས། དོན་དེའི་ཉེན་འགན་
ལ་དབྱེ་ཞིབ་ནན་ཏན་བྱས་རྗེས་ཁོ་པར་རང་གི་བྱས་ཉེས་ལས་ཐར་བའི་ཐབས་འདི་
ལྟར་བསླབས། ཁྱེད་ཀྱིས་དཔོན་ཆས་ཆ་ཚང་ཞིག་ཀླུབས་ཐོག་བདག་གིས་ཁྱེད་ལ་
ཁོ་མོའི་གསོག་དངུལ་གསེར་ཊམ་ཁྲི་ཕྲག་ལྔ་ཡོད་པ་དེ་བསྐུར། ཁྱེད་ཀྱིས་ལག་རྩ་དེ་
དག་ཁུར་ནས་མགྱོགས་འགྲོའི་རྟ་ཕོར་བཅིབས་ཏེ་ཡབ་རྒྱལ་པོའི་མངའ་ཞབས་སུ་མ་
གཏོགས་པའི་ཡུལ་ཞིག་ལ་བྲོས་ནས་ཚོང་གི་འདུ་འགོད་ལ་གཞོལ། ཁྱེད་ཡུལ་གང་དུ་
གཞིས་ཆགས་ཀྱི་གནས་ཚུལ་གསང་སྟབས་ཀྱིས་ཁོ་མོར་འཕྲལ་སྲིང་གྱིས། ཁྱེད་ཡུལ་
གང་དུ་ཡོད་པ་བདག་གིས་ཤེས་ན་ཁོ་མོར་ལག་དངུལ་བྱུང་བ་དང་ཁྱེད་ལ་ལག་སྣེ་
བཏང་སྟེ་ཁྱེད་ལ་གསོག་དངུལ་མང་ཙམ་ཡོང་བའི་རོགས་རམ་བྱེད། གལ་ཏེ་ཡཡབ་
རྒྱལ་པོ་སྐུ་ཚེ་མ་ཟིན་ན་བདག་གིས་ཁྱེད་ལ་གནས་འཕྲིན་གཏོང་། དེ་དུས་ཁྱེད་ཡུལ་
དུ་ལོག་ཡོང་ན་ཀུན་གྱིས་ཁྱེད་ལ་དད་བཀུར་བྱེད། གལ་ཏེ་སྟབས་མི་ལེགས་པར་
ཁྱོད་སྔོན་དུ་འདས་པའམ། ཡང་ན་ཁོ་མོ་སྔོན་དུ་འདས་གྲོང་སོང་ཚེ་ངེད་གཉིས་ཕྱི་
མ་སླར་འཛོམས་ཡོང་བའི་སྨོན་ལམ་འདེབས། འདི་ལྟར་བྱས་ན་ཁྱེད་ལ་སྲོག་ཉེན་
མི་ཡོང་བར་སྙམ། ངེད་གཉིས་བྲལ་རྗེས་གཉིས་ཀ་ཚེ་སྲོག་ལ་གེགས་སྐྱོན་མེད་པར་
གནས་ཚེ་བདག་གིས་རྟག་ཏུ་ཁྱེད་ལ་གནས་འཕྲིན་དང་ལག་དངུལ་གཏོང་། ད་ནི་
648

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཁྱེད་ཐོན་གྲ་སྒྲིག་ལ་དོ་ནུབ་མཚན་ཐོག་དེ་རང་ལ་བྲོས་སོང༌། ཕྱི་ཉིན་ཁྱེད་ཁོ་ཅག་
གི་ལག་ཏུ་ཐེབས་ན་འགྱོད་ཀྱང་ཕྱིས་ཞེས་བརྗོད།
མར་ལུ་ཧྥུ་ན་རེ། བདག་གི་བརྩེ་བའི་ཆུང་མ། ཁྱེད་ཀྱིས་བདག་སྐྱོབ་པ་དྲིན་
ཆེ་ཞེས་བརྗོད་མཚམས་ལུས་གོས་བརྗེ་བ་དང་ཆབས་ཅིག་ཏུ་རྟ་གཡོག་ལ་མགྱོགས་
འགྲོའི་རྟ་ཕོར་སྒ་སྲབ་སྤྲོས་དགོས་པའི་བཀོད་པ་བཏང་རྗེས་སྲས་མོ་དང་གྱེས་ནས་
མཚན་ཐོག་དེ་རང་ལ་ཐོན། ལམ་བར་ཕྲད་མི་རྣམས་ཀྱི་བློ་ངོར་ཁོ་ནི་གུང་མི་དྲག་
ལ་སོང་གཤིས་གཞུང་དོན་དུ་ཕྱི་འགྲོ་བྱས་པར་སེམས།
ཕྱི་ཉིན་སྲིད་བློན་གྱིས་རྒྱལ་པོ་ངལ་གསོ་ཁང་དུ་གདན་དྲངས་རྗེས་གཡོག་ཅིག་
སྲས་མོ་གདན་འདྲེན་པར་མངགས། སྲས་མོ་ནི་རྒྱལ་པོའི་བཀའ་བཞིན་དེ་གར་
སླེབས་པ་དང་ཡོལ་བའི་རྒྱབ་ཏུ་ལངས་ནས་བསྡད། རྒྱལ་པོས་བདག་གི་གཅེས་
པའི་བུ་མོ། ཁོ་བོས་ཁྱོད་ལ་བཅོལ་བའི་དོན་དེ་ཁྱོད་ཀྱིས་ཇི་ལྟར་བསྒྲུབས་པ་བདག་
ལ་ཤོད་ཅིག་གསུངས།
སྲས་མོ་ན་རེ། ཨཱ་ལཱ་ཐུགས་རྗེ་ཅན་གྱིས་གཟིགས་ནས་སྲིད་བློན་གྱི་ཁ་ལ་རྨ་ཤུ་
ཐོན་པ་ཤོག ཁོས་བདག་ཁྱོ་ཤུག་ཟུང་གི་ངོ་གདོང་ཆུ་ལ་བསྐྱུར་སོང་།
རྒྱལ་པོས་ཁྱོད་ཅི་ཟེར་བ་ཡིན་ཞེས་གསུངས།
སྲས་མོ་ན་རེ། མདངས་ནུབ་བདག་གི་བཟའ་ཟླ་ཁྱིམ་དུ་ལོག་པའི་ཚེ་བདག་
གིས་ཁོ་ལ་གཏམ་གླེང་བྱེད་ཁོམ་མ་བྱུང་གོང་བློན་པོ་ཕེ་ལཱ་ཀྲུས་ཕྲིན་ཡིག་ཅིག་ཁུར་
ནས་བདག་གི་སར་ཡོང་སྟེ་སྨྲས་པར། ད་ལྟ་བྲན་གཡོག་མི་བཅུ་ཕོ་བྲང་སྒོར་རྩར་
སླེབས་པ་དེ་རྣམས་ཀྱིས་ཕྲིན་ཡིག་འདི་བདག་ལ་སྤྲད་དེ་སྨྲས་པར། ཁྱོད་ཀྱིས་ཕྲིན་
ཡིག་འདི་ང་ཅག་གི་སྦྱིན་བདག་མར་ལུ་ཧྥུ་ལ་འབུལ་བར་ཞུ། ང་ཅག་ནི་ཁོང་གི་ཚོང་
ཟོག་འདྲེན་མཁན་བྲན་གཡོག་ཡིན། གོ་ཐོས་ལ་ཁོང་ནི་ཡུལ་འདིའི་རྒྱལ་པོའི་སྲས་མོ་
649

༄༅།།མཚན་ཞག་སྟོང་གི་གཏམ་རྒྱུད།
དང་གཉེན་སྒྲིག་མཛད་སྐད་ལ་བརྟེན། ང་ཅག་རྣམས་ལམ་བར་དུ་གོད་ཆགས་བྱུང་
ཚུལ་ཁོང་ལ་ཞུ་བར་ཡོང༌། ཞེས་བརྗོད་ཚུལ་འདུག་པས་བདག་གིས་ཕྲིན་ཡིག་ཁ་ཕྱེ་
ནས་ལྟ་བའི་ཚེ་འཁོར་གཡོག་བརྒྱ་ཕྲག་ལྔའི་མིང་ཐོག་ནས་ཕྲིན་ཡིག་འདི་ལྟར་བྲིས་
འདུག་པ་སྟེ།
བདག་ཅག་བྲན་འཁོར་རྣམས་ཀྱིས་སྐུ་ངོ་ཆེ་མོ་མར་ལུ་ཧྥུ་ལ་ཞུ་སྙིང༌།
གང་ཉིད་ཕེབས་པའི་རྗེས་སུ་ང་ཅག་རྣམས་ལ་ལམ་ཇག་ཕྲད་ཅིང་། ཇག་པ་མི་གྲངས་
སྟོང་ཁ་ལོན་པ་མི་མང་ལ་གོ་མཚོན་བཟང་བ་ང་ཅག་དོས་འདྲེན་པ་ལྔ་བརྒྱ་སྐོར་མང་སྣེ་ཉུང་
གིས་མ་བརྟན་ཡང་ཚང་མས་གདུང་ཤུགས་གཅིག་སྒྲིལ་གྱིས་ཟླ་གཅིག་རིང་འཐབ་མཐར་ང་
ཅག་སྐྱེ་བོ་བཅུ་ཕྲག་ལྔ་ཙམ་འཐབ་རོལ་དུ་སོང་བ་དང༌། གོས་རྒྱུ་དོ་གྲངས་ཉིས་བརྒྱ་སྐོར་
ཇག་ལག་ཏུ་ཤོར་སོང་བས་ལམ་བར་འགོར་འགྱངས་ཀྱིས་དུས་ཐོག་ཏུ་སླེབས་འབྱོར་མ་ཐུབ་
པ་དགོངས་འཇགས་མཁྱེན།
གནས་ཚུལ་དེ་ཐོས་པ་དང་བདག་གི་བཟའ་ཟླ་ནི་དབུགས་རིང་སྦྱིན་བཞིན་དུ་
ཁོ་པ་ཚོའི་ཇུས་ཉེས་སོང་བ་རེད། གོས་རྒྱུ་དོ་པོ་ཉིས་བརྒྱ་ཙམ་ལ་ཇག་པ་དང་འཐབ་
དགོས་དོན་ཅི་ཡོད། གོས་རྒྱུ་དོས་གྲངས་ཉིས་བརྒྱར་གསེར་ཊམ་སྟོང་བདུན་ཙམ་
ལས་མི་རི་བས། བྱ་བ་ཆུང་ཙག་འདི་འདྲ་ཞིག་གི་དོན་དུ་ཚོང་ཟོག་འབྱོར་ཚེས་དུས་
འགྱངས་གཏོང་དགོས་དོན་ཅི་ཡོད། རྒྱུ་ཆུང་ཆེ་བཟོས་ཀྱི་བྱ་བ་འདི་འདྲ་བྱེད་རུང་
བ་མ་ཡིན་པས། ཁོ་བོ་ངོ་མ་སོང་ནས་འདེད་དགོས་པ་ཡིན། ལམ་ཇག་གིས་བཅོམ་
པའི་དོ་པོ་དེ་དག་ནི་བདག་གི་ཚོང་ཟོག་སྤྱི་འབོར་ལ་ལྟོས་ན་གུན་ཆེ་བ་གང་མ་ཡིན།
དེ་ནི་བདག་གིས་ཇག་པ་དེ་རྣམས་ལ་སྦྱིན་གཏོང་གི་ཚུལ་དུ་སྟེར་ནའང་བདག་ལ་
གུན་ཕོག་ཆེ་བ་མི་ཡོང་ཞེས་བརྗོད་ནས་དགོད་བཞིན་དུ་སོང༌། ཁོ་ནི་རང་གི་རྒྱུ་
དངོས་པོ་དང་བྲན་འཁོར་གི་སྲོག་ཤོར་བ་ལ་ཇི་མི་སྙམ་པར་ཐོན། ཁོ་མོས་སྒེའུ་ཁུང་
650

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ནས་ལྟ་བའི་ཚེ་ཁོ་ལ་ཕྲིན་ཡིག་སྐྱེལ་བར་ཡོང་མཁན་འཁོར་གཡོག་བཅུ་པོ་དེ་རྣམས་
བྱད་གཟུགས་མཛེས་ཤིང་། སྐྱེ་སྟོབས་ཀྱི་དཔལ་འབར་བ། གཟུགས་རིང་ལ་ལྡེམ་པ
གྱོན་པ་རྣམས་འདྲ་ཆགས་ལ། སྤྲོས་པ་ཆེ་བ་སོགས་གཟབ་མཆོར་ལེགས་པར་སྤྲས་
འདུག་པ་དེ་དག་གི་ཆས་གོས་ནི་ཡབ་རྒྱལ་པོའི་སྐུ་སྲུང་བ་རྣམས་ཀྱིས་ཀྱང་ཆ་ཙམ་
དུའང་འགྲན་དུ་མི་ནུས་པ་ཞིག་མཆིས། དེ་ནས་ཁོ་ནི་ཕྲིན་ཡིག་སྐྱེལ་མཁན་འཁོར་
གཡོག་རྣམས་དང་མཉམ་དུ་ཚོང་ཟོག་རྣམས་ལེན་པར་བསྐྱོད། ཨཱ་ལཱའི་ཐུགས་རྗེས་
བདག་ལ་ཡབ་རྒྱལ་པོས་བཀའ་མངགས་གནང་བའི་གཏམ་དེ་ཁོ་ལ་གླེང་བར་བྱེད་
པའི་ཁོམ་པ་མ་བྱུང་བ་ལེགས་སོ༎ གལ་ཏེ་གླེང་བར་བྱས་ཡོད་ན་ཁོ་པས་ང་ཅག་ལ་
བཟང་ན་མཐོང་ཆུང་ཁྱད་གསོད་དང་། ངན་ན་དམའ་འབེབས་འཕྱ་སྨོད་ཀྱང་བྱེད་
སྲིད་པ་ཡིན། དེ་དག་ཐམས་ཅད་ཀྱི་ལན་རྩ་སྲིད་བློན་ལ་ཐུག་ཅིང་། ཁོས་བདག་གི་
བཟའ་ཟླར་མ་ཉེས་ཁག་གཡོག་བྱས་པ་དེ་རང་གིས་ལན་ནོ་ཞེས་བརྗོད།
རྒྱལ་པོས་བདག་གི་རིགས་མྱུག་བུ་མོ་ཁྱོད་ཉོན་ཅིག ཁྱོད་ཀྱི་བཟའ་ཟླ་འབྱོར་
པ་ཆེ་བས་གུན་འདི་ཙམ་ལ་མུག་པ་མ་ཡིན། ཁོ་ང་ཅག་གི་ཡུལ་འདིར་སླེབས་ཉིན་
ནས་བཟུང་བློ་གཤོགས་ཆེ་ཞིང་ལག་གཏོང་ལ་ཡང་བ། འཇུངས་པ་མེད་པའི་སྒོ་ནས་
ཉམ་ཐག་དབུལ་པོ་རྣམས་ལ་སྦྱིན་པ་རྒྱ་ཆེ་བཏང་། ཨཱ་ལཱའི་ཐུགས་རྗེས་གཟིགས་ནས་
ཁོ་པའི་ཚོང་ཟོག་རྣམས་འབྱོར་ཚེ་ང་ཅག་ལ་རྒྱུ་ནོར་འཛད་མཐའ་མེད་པ་ཡོང་སྲིད།
ཅེས་སྲས་མོར་ངོ་བསུ་མཛད་པ་དང་ཆབས་ཅིག་ཏུ་ཞལ་རས་རྫ་རི་ལྟར་བླུགས་ནས་
སྲིད་བློན་ལ་བཀའ་སྐྱོན་དྲག་པོ་གནང་།
651

༄༅།།མཚན་ཞག་སྟོང་གི་གཏམ་རྒྱུད།
མར་ལུ་ཧྥུ་བྲོས་ལ་སོང་བ།
མར་ལུ་ཧྥུས་སྲས་མོའི་ངག་བཀོད་ལྟར་མགྱོགས་འགྲོའི་རྟ་ཕོ་བཅིབས་ནས་
མཚན་མུན་གྱི་ཁྲོད་དུ་ངེས་འགྲོའི་གནས་མ་རྙེད་པར་ཡིད་བློང་བློང་པོར་མྱ་ངམ་
ཐང་ཆེན་བཤགས་ནས་བསྐྱོད། ལྷག་པར་དུ་རང་གི་ཆུང་མ་དང་བྲལ་བའི་མྱ་ངན་
གྱི་འཁུན་སྒྲ་ནར་ནར་དུ་ཕྱུང་ཞིང༌། དེ་ནས་རིམ་གྱིས་སྐྱོ་བ་ཇེ་ཆེར་འཕེལ་བས་ངུ་
ཅོ་དྲག་པོ་ལྡིར། ད་ནི་བགྲོད་པའི་ལམ་དང་སྡོད་པའི་གནས་མ་རྙེད་པས་གསོན་པའི་
རེ་ཐག་ཆད་དེ་འཁོར་བར་ཡིད་འབྱུང་དྲག་པོ་སྐྱེས། དེ་ལྟར་ཡིད་མི་བརྟན་པར་རྨི་
ལམ་ལྟ་བུའི་ངང་འགྲོ་བའི་སྐབས་ཉིན་གུང་མཚམས་སུ་གྲོང་ཚོ་ཞིག་གི་འདབས་སུ་
སླེབས་པ་ན། དེ་གར་སོ་ནམ་པ་ཞིག་མ་ཧེ་དོར་གཅིག་ལ་གཉའ་བཅག་སྟེ་ཞིང་རྨོ་
བ་མཐོང་། ཁོ་ནི་གྲོད་པ་ལྟོགས་ཆེ་བས་སོ་ནམ་པ་དེའི་འགྲམ་དུ་ལྟོ་སློང་བར་སོང་
ནས་ཁོ་ལ་གཏམ་སྣེ་སྤྲད། སོ་ནམ་པ་དེས་ཞིང་རྨོ་མཚམས་བཞག་སྟེ་སྐུ་ངོ་མཁྱེན།
ཁྱེད་ཕེབས་པ་ལེགས་སོ། ། ཁྱེད་ནི་མི་དྲག་དཔོན་གནས་འཛིན་པ་ཞིག་ཡིན་ནམ་
ཞེས་དྲིས།
མར་ལུ་ཧྥུས་དེ་རང་ཡིན་ནོ་ཞེས་བརྗོད།
སོ་ནམ་པ་དེས་ཁོ་ནི་ཕྱོགས་འགྲུལ་སེམས་བཟང་ཅན་ཞིག་ཡིན་པར་སྙམ་ནས་
ཁྱོད་རྟ་ལས་བཤོལ་དང༌། བདག་གིས་ཁྱོད་མགྲོན་དུ་བཀུར་ནས་སྣེ་ལེན་བྱེད་ཅེས་
བརྗོད།
མར་ལུ་ཧྥུ་ན་རེ། གྲོགས་པོ། འདིར་ཁྱོད་ལ་བཟའ་བཏུང་རིགས་གང་ཡང་མེད་
652

ཧཔ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
པས་བདག་ལ་སྣེ་ལེན་ཇི་ལྟར་བྱེད།
སོ་ནམ་པ་ན་རེ། སྐུ་ངོ་ཁྱེད་གཟིགས་དང༌། འདི་ནས་གྲོང་ཚོ་དང་ཉེ་བས།
ཁྱེད་རྟ་ལས་བཤོལ་དང༌། བདག་གིས་ཁྱེད་གྲོང་ནང་དུ་ཁྲིད་ནས་ཁྱེད་ལ་གུང་ཟས་
བཅོ་ལ་ཁྱེད་ཀྱི་རྟ་ལའང་རྩྭ་སྦྱིན།
མར་ལུ་ཧྥུ་ན་རེ། འདི་ནས་གྲོང་ཚོ་དང་ཉེ་བ་བདེན་མོད། འོན་ཀྱང་ཁྱེད་ལ་
ཅ་ཟིང་མི་བཟོ། བདག་རང་ཟས་ཉོ་བར་འགྲོ།
སོ་ནམ་པ་ན་རེ། སྐུ་ངོ་མཁྱེན། གྲོང་ཚོ་འདི་ཆུང་ཆུང་ཡིན་ལ་མིའང་མང་པོ་
མེད། འདིར་ཟས་རིགས་ཉོ་བའི་ཚོང་ཁང་ཡང་མེད། ཨཱ་ལཱ་ཚད་བཙུགས་ཁྱེད་རྟ་
ལས་བབས་ཏེ་བདག་ལ་ངོ་ཆེན་ཞིག་སྦྱིན། ཁོ་བོས་འཕྲལ་མར་ཁྱེད་ལ་བཟའ་བཏུང་
བཅོ་བར་འགྲོ།
མར་ལུ་ཧྥུ་ལ་ནོར་མཛོད་དང་སོར་གདུབ་རྙེད་པ།
མར་ལུ་ཧྥུས་སོ་ནམ་པས་བཤད་པ་ལྟར་རྟ་ལས་བཤོལ་ཏེ་ཞིང་གི་མུ་ཁར་བསྡད།
སོ་ནམ་པ་དེས་བྱ་འཕུར་བ་ལྟར་གྲོང་ནང་དུ་བཟའ་བཏུང་ལེན་པར་བསྐྱོད། མར་ལུ་
ཧྥུ་ཞིང་གི་མུ་ཁར་སོ་ནམ་པ་སྒུག་སྡོད་བྱེད་པའི་སྐབས་ཁོའི་ཡིད་ལ་བདག་གིས་ཉམ་
ཐག་སོ་ནམ་པ་དེའི་ལས་ཐེབས་བཅག་སོང་བས། བདག་གིས་ཁོ་ལ་ཞིང་རྨོ་རོགས་
བྱས་ན་ཁོའི་ལས་ཐེབས་བཅག་པ་རྣམས་གསབ་ཐུབ་པ་ཡོང་སྙམ་ནས་ཐོང་གཤོལ་
བཟུང་སྟེ་ཞིང་རྨོ་བའི་ཚེ་གཤོལ་ལྕགས་ས་ལ་ཟུག་ནས་མ་ཧེ་གཉིས་པོས་འཐེན་མི་
ཐུབ་པར་ལུས་པ་ན་མར་ལུ་ཧྥུས་ལྕག་ཚན་ཇི་ལྟར་བརྒྱབ་ཀྱང་མ་ཧེ་གཉིས་པོས་
653

༄༅།།མཚན་ཞག་སྟོང་གི་གཏམ་རྒྱུད།
གཤོལ་གོམ་པ་གང་འདྲུད་མ་ཐུབ་པས། ཁོས་རྨོ་མཚམས་བཞག་སྟེ་ཞིབ་པར་ལྟ་བའི་
ཚེ་གཤོལ་ལྕགས་ཀྱི་རྩེ་མོ་ལྕགས་ལུང་ཞིག་ལ་འཁོན་ནས་ཡོད་པ་རིག ཁོས་དེ་གའི་
ས་རྡོ་རྣམས་བསལ་ཏེ་ལྟ་བའི་ཚེ་ལྕགས་ཀྱི་ཨ་ལོང་དེ་ནི་ཆུ་འཁོར་གྱི་མས་རྡོ་ལྟར་ཆེ་
བའི་རྡོ་ཀ་མ་རུ་པ་ཞིག་གི་ཐོག་ཏུ་སྦྲག་ནས་ཡོད། ཁོ་ནི་ཡ་མཚན་ཤིན་ཏུ་ཆེན་པོ་
བྱུང་བས་ལུས་ཀྱི་ཤེད་ཤུགས་ཡོད་ཐང་སྤྱད་དེ་རྡོ་ཆེན་དེ་བསལ་བ་ན། དེ་འོག་ཏུ་
རྡོ་སྐས་བཙུགས་པའི་དོང་ཀ་ཆེན་པོ་ཞིག་ཐོན། ཁོས་རྡོ་སྐས་བབས་ཏེ་དོང་ཀ་དེའི་
ནང་དུ་ཞུགས་སོང་བ་ན་ས་འོག་གི་འདུན་ཁང་ཞིག་ཏུ་སླེབས། ཁོས་ཞིབ་པར་ལྟ་
བའི་ཚེ་དེའི་ནང་ཁྲུས་ཁང་དང་འདྲ་བའི་ཁང་བུ་བཞི་ཡོད་པ་ལས་ཁང་བུ་དང་པོའི་
ནང་རིན་ཆེན་དང་པོ་བྱུར་བུར་བཀང་ནས་ཡོད་པ་དང༌། ཁང་བུ་གཉིས་པའི་ནང་
མར་གད་དང་། མུ་ཏིག བྱུ་རུ་སོགས་བཀང་ནས་ཡོད་པ། ཁང་བུ་གསུམ་པའི་ནང་
རིན་པོ་ཆེ་དབང་སྔོན་དང༌། མཐོན་ཀ ཏུར་ཀིའི་གཡུ་རྙིང་སོགས་བྱུར་སྤུངས་སུ་
ཡོད་པ། ཁང་བུ་བཞི་པའི་ནང་རིན་ཆེན་རྡོ་རྗེ་ཕ་ལམ་སོགས་ནོར་བུའི་རིགས་བཀང་
ནས་ཡོད་པ། འདུན་ཁང་གི་དབུས་སུ་ཕྱི་ནང་ཀུན་གསལ་བའི་ཆུ་ཤེལ་གྱི་སྒྲོམ་བུ་ཆེ་
ལེགས་ཤིག་ཡོད་པ་དེའི་ནང་བེ་ཏའི་རྡོག་དང་མཉམ་པའི་སྲིད་ན་དཀོན་པའི་རིན་
ཆེན་རྡོ་རྗེ་ཕ་ལམ་མང་དུ་བླུགས་ཡོད་པ། ཆུ་ཤེལ་གྱི་སྒྲོམ་བུའི་ཐོག་བཀོད་ཅག་དོད་
པའི་གསེར་གྱི་སྒྲོམ་ཆུང་ཤིན་ཏུ་མཛེས་པ་ཞིག་ཡོད་པ། ཁོས་དེ་མཐོང་མ་ཐག་ཁོ་ནི་
ཡིད་དབང་རབ་ཏུ་ཕྲོགས་ནས་ཨེ་མ། སྒྲོམ་ཆུང་འདི་ནང་དུ་ཅི་ཞིག་ཡོད་དམ་ཞེས་
ངག་ཤོར་ལ་ཁད་དུ་གྱུར།
ཁོས་ཕར་སོང་ནས་གསེར་གྱི་སྒྲོམ་ཆུང་དེ་ལག་ཏུ་བླངས་ཏེ་ཁ་བསྔོགས་པའི་ཚེ་
དེའི་ནང་གསེར་གྱི་སོར་གདུབ་ཅིག་ཡོད་པ་དེ་ཐོག་ཏུ་གྲོག་མའི་རྐང་རིས་དང་འདྲ་
བའི་སྔགས་ཡིག་བཀོད་ཡོད།
654

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
མར་ལུ་ཧྥུ་ལ་རྒྱལ་ཆེན་ཕྲད་པ།
མར་ལུ་ཧྥུས་སྒྲོམ་ཆུང་ལས་སོར་གདུབ་བཏོན་ཏེ་ཤིན་ཏུ་གཅེས་པར་བཟུང་ནས་
ལྟ་བའི་ཚེ་ལག་གང་ཞིག་ཏུ་ཐུག་རེག་བྱུང་བ་ཡིན་ནམ་གང་ལྟར་གློ་བུར་དུ་བདག་
གི་སྦྱིན་བདག་མཁྱེན། ཁྱེད་ཀྱི་བཀའ་བཞིན་ཁོ་བོ་འདིར་སླེབས་ཡོད། ཁྱེད་ལ་ཅི་
དགོས་པ་གསུང་བར་ཞུ། ཁྱེད་གྲོང་ཁྱེར་གང་ཞིག་བརླག་དགོས་ན་ཁོ་བོས་བརླག
གྲོང་གསར་པ་སྐྲུན་དགོས་ན་ཁོ་བོས་སྐྲུན། རྒྱལ་ངན་གང་ཞིག་ཆམ་ལ་འབེབས་
དགོས་ན་ཁོ་བོས་འབེབས། ཡང་ན་ཆུ་འདྲེན་གྱི་ཡུར་བུ་དགོས་ན་ཁོ་བོས་བཟོ། བྱ་
བ་ཅི་སྒྲུབ་དགོས་པ་ཁྱེད་ཀྱིས་གསུངས། མུན་པ་དང་རབ་གསལ་ཉིན་མོར་བྱེད་པའི་
བདག་པོ་ཨཱ་ལཱ་ཐུགས་རྗེ་ཅན་གྱི་བཀའ་དང་མི་འགལ་ན་ཁྱེད་ལ་གང་དགོས་ཁོ་བོས་
སྒྲུབ་པར་བྱེད་དོ་ཞེས་པའི་སྐད་སྒྲ་ཞིག་བྱུང༌།
མར་ལུ་སྒྲུས་འཇིག་རྟེན་བྱེད་པོས་བསྐྲུན་པའི་གང་ཟག་ཁྱོད་སུ་ཡིན་ནམ། ལས་
གང་ཞིག་བྱེད་པ་ཡིན། བདག་ལ་དྲང་པོར་ཤོད་ཅིག་ཅེས་བརྗོད།
ཕ་རོལ་པོས་བདག་ནི་ཁྱོད་ཀྱི་ལག་ཏུ་བཟུང་བའི་སོར་གདུབ་དེ་སྲུང་བའི་རྒྱལ་
ཆེན་ཡིན་པས། སོར་གདུབ་འདིའི་བདག་པོར་དགོས་པ་ཅི་མཆིས་པ་བདག་གིས་
སྒྲུབ་ལ་དེས་བཀའ་གང་གནང་ཁོ་བོས་སྒྲུབ་པར་བྱེད། ཁོ་བོ་ནི་ཚོ་རིགས་བདུན་ཅུ་
རྩ་གཉིས་ལ་དབང་ལུང་སྒྱུར་བའི་བྱེད་པོ་ཡིན། བདག་གི་ཚོ་རིགས་རེ་ལ་མི་གྲངས་
ཁྲི་ཚོ་བདུན་དང་སྟོང་གཉིས་རེ་ཡོད། ཚོ་རིགས་སོ་སོའི་ཁོངས་མི་རེ་རེས་ཀྱང་གྱད་
མི་སྟོང་རེ་ལ་དབང་སྒྱུར་ཞིང་། གྱད་མི་རེ་རེ་ལ་ཡང་འཁོར་གཡོག་སྟོང་རེ་ཡོད་ལ།
655

༄༅།།མཚན་ཞག་སྟོང་གི་གཏམ་རྒྱུད།
འཁོར་གཡོག་རེ་རེས་ཀྱང་ཐེའུ་རང་སྟོང་རེ་ལ་དབང་སྒྱུར། ཐེའུ་རང་རེ་རེ་ལ་ཡང་
རང་རང་གི་དབང་སྒྱུར་སའི་ཡུལ་ལྷ་གཞིས་བདག་སྟོང་རེ་ཡོད། དེ་དག་ཐམས་ཅད་
ཀྱིས་བདག་གི་བཀོད་པར་ཉན་ཞིང༌། ཁོ་བོའི་ངག་ལས་འགལ་བར་མི་བྱེད། བདག་
ནི་གོང་གི་བཀའ་བཞིན་སོར་གདུབ་སྲུང་མི་ཡིན་པས། སོར་གདུབ་འདིའི་བདག་
པོའི་བཀའ་གང་གནང་ཁོ་བོས་སྒྲུབ་དགོས་བར་བརྟེན་དམར་པོའི་མེ་ལ་ལྕེབས་
དགོས་ཀྱང་ཐེ་ཚོམ་མི་བྱེད། ད་ཆ་ཁྱེད་ནི་སོར་གདུབ་འདིའི་བདག་པོར་སོང་གཤིས་
ཁོ་བོ་ནི་ཁྱེད་ཀྱི་བྲན་པོ་ཡིན་ན། ཁྱེད་ལ་དགོས་པ་ཅི་མཆིས་བདག་ལ་གསུང་བར་
ཞུ། ཁོ་བོས་ཁྱེད་ཀྱི་བཀའ་གསུང་ཅི་སྒྲུབ་ཞུ། སླད་བདག་དགོས་པ་ནམ་བྱུང་ལ་རྒྱ་
མཚོ་དང་སྐམ་ས་གང་དུ་ཡིན་ཡང་ཁྱེད་ཀྱིས་སོར་གདུབ་འདི་ཕུར་ཙམ་བྱས་ན་དེ་
མར་བདག་ཁྱེད་ཀྱི་འགྲམ་དུ་ཡོང་སྲིད། འོན་ཀྱང་སོར་གདུབ་འདི་བསྟུད་མར་ལན་
གཉིས་ཕུར་མི་རུང༌། གལ་ཏེ་སོར་གདུབ་བསྟུན་མར་ལན་གཉིས་ཕུར་ཚེ་བདག་
མཁའ་མེས་འཚིག་འགྲོ་བ་ཡིན་པས་ཁྱེད་ལ་ཡང་འགྱོད་པ་དྲག་པོ་ཡོང་། བདག་གི་
གནས་ཚུལ་རྣམས་ཁྱེད་ལ་ཞུས་ཟིན་པ་ཡིན། ཁྱེད་ལ་གེགས་དང་བར་ཆད་མི་ཡོང་
བ་ཤོག་ཅེས་བརྗོད།
མར་ལུ་ཧྥུ་ན་རེ། ཁྱོད་ཀྱི་མིང་ལ་ཅི་ཟེར།
རྒྱལ་ཆེན་གྱིས་བདག་གི་མིང་ལ་ཨི་པི་སེར་ཏོ་ཐུ་ཟེར།
མར་ལུ་ཧྥུ་ན་རེ། ཨི་པི་སེར་ཏོ་ཐུ། ཡུལ་འདི་ལ་ཅི་ཟེར། ཁྱོད་སོར་གདུབ་འདི་
སྲུང་བར་སུ་ཞིག་གིས་མངགས་སམ
ཨི་པི་སེར་ཏོ་ཐུ་ན་རེ། བདག་གི་སྦྱིན་བདག་མཁྱེན། ཡུལ་འདི་ནི་ས་འོག་གི་
ནོར་མཛོད་དུ་མཆིས་ཤིང་། འདི་ལ་ཧྲང་ཏོ་ཇཱ་ཨི་པན་འུང་ཏིང་གི་ནོར་མཛོད་
ཟེར། ནོར་མཛོད་འདིའི་བདག་པོ་ཧྲང་ཏོ་ཇཱ་ཨི་པན་འུང་ཏིང་གིས་སྔར་མི་ཡི་འགྲོ་
656

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
བ་མེད་པའི་ལུང་སྟོང་འདིར་སྲིད་ན་དཀོན་པའི་ཀ་བ་མང་བའི་རྡོ་ཡི་བ་གམ་ཞིག་
བསྐྲུན། ཁོང་འཚོ་བཞུགས་སྐབས་བདག་ནི་ཁོང་གི་བྲན་འཁོར་ཡིན། སོར་གདུབ་
འདི་ཁོང་གི་ཤུལ་བཞག་ཏུ་མཆིས་ཤིང་ད་བར་ནོར་མཛོད་འདི་ནང་དུ་བཞུགས། ད་
སོར་གདུབ་འདི་ཁྱེད་ལ་དབང་བ་ཡིན།
མར་ལུ་ཧྥུ་ན་རེ། །ཁྱོད་ཀྱིས་ནོར་རྫས་འདི་རྣམས་ཡུལ་གཞན་དུ་འདྲེན་
ནུས་སམ།
ཨི་པི་སེར་ཏོ་ཐུ་ན་རེ། འདི་ནི་སླ་ཡི། དཀའ་བ་མ་ཡིན།
མར་ལུ་ཧྥུ་ན་རེ། དེ་ལྟར་ལགས་ན། ཁྱོད་ཀྱིས་ནོར་རྫས་རྣམས་སྣེ་གཅིག་མ་
ལུས་པ་འདྲེན་དགོས། ཨི་པི་སེར་ཏོ་ཐུས་དེ་མར་མཛུབ་མོ་ས་ལ་གཏད་པ་ན་སྐད་
གཅིག་ཏུ་མདུན་གྱི་ས་གཞི་གས་སོང་བའི་ནང་ཁོ་པ་ཞུགས་ཏེ་ཡུད་ཙམ་སོང་བ་ན་
སྤྲེའུ་བཞིན་དུ་ལུས་པོ་བདེ་ཅག་འཁྱུག་པའི་བྱིས་པ་བགྲང་གིས་མི་ལངས་བ་ཐོན་པ་
དེ་དག་གི་ལག་ཏུ་གསེར་གྱི་གཟེབ་མ་དང་དངུལ་གྱི་སླེལ་པོ་ཁུར་ནས་ནོར་མཛོད་
ཀྱི་གསེར་དངུལ་མུ་ཏིག་ལ་སོགས་པའི་རིན་པོ་ཆེའི་ནོར་རྫས་རྣམས་ཡུད་ཙམ་ཞིག་
ལ་སྣེ་གཅིག་མ་ལུས་པ་གཙང་དག་དབོར་མཚམས། ཨི་པི་སེར་ཏོ་ཐུ་ད་གཟོད་ལུས་
མངོན་ནས་སྨྲས་པར། བདག་གི་སྦྱིན་བདག་མཁྱེན། མཛོད་ཀྱི་ནོར་རྫས་རྣམས་
ཡོངས་སུ་དབོར་ཟིན་པ་ཡིན་ཞེས་བརྗོད།
མར་ལུ་ཧྥུ་ན་རེ། ཡིད་དུ་འོང་བའི་བྱིས་པ་འདི་དག་གང་ནས་ཡོང་བ་ཡིན་
ནམ་ཞེས་དྲིས།
ཨི་པི་སེ་ཏོ་ཐུ་ན་རེ། བྱིས་པ་འདི་རྣམས་ནི་བདག་གི་བུ་ཕྲུག་འབའ་ཞིག་ཏུ་
མཆིས། བྱ་བ་འདི་ལས་ཆུང་ཙག་ལ་སོང་གཤིས། ཁོང་རྣམས་ཀྱིས་སྒྲུབ་པར་ནུས་
པས་བདག་གིས་ཁོ་ཅག་རྣམས་བོས་ནས་ལས་བཟང་པོ་འདི་སྒྲུབ་ཏུ་བཅུག ཁྱེད་ལ་
657

༄༅།།མཚན་ཞག་སྟོང་གི་གཏམ་རྒྱུད།
ད་དུང་དགོས་པ་ཅི་མཆིས་པ་བདག་ལ་གསུང་བར་ཞུ།
མར་ལུ་ཧྥུ་ན་རེ། ཁྱོད་ཀྱིས་འགེལ་ཁལ་རྟ་དྲེལ་གྲ་བསྒྲིགས་ཀྱིས་རིན་ཆེན་ནོར་
རྫས་འདི་རྣམས་དོས་སྒམ་བརྒྱབ་སྟེ་འདྲེན་ནུས་སམ་ཞེས་དྲིས།
ཨི་པི་སེར་ཏོ་ཐུ་ན་རེ། ལས་འདི་ནི་ཤིན་ཏུ་སླ་ཡི་ཞེས་བརྗོད་མུར་སྐད་ཆེན་
གྱིས་འབོད་པ་ན། དེ་མར་ཁོ་པའི་ཕྲུ་གུ་བརྒྱ་ཕྲག་བརྒྱད་པོ་དུས་གཅིག་ཏུ་དེ་གར་
འབྱོར། ཁོས་ཕྲུ་གུ་རྣམས་ལ་ཁྱོད་ཅག་ཕལ་ཆེ་བ་རྟ་དྲེལ་གྱི་ལུས་སུ་སྤྲུལ་དགོས་པ་
དང་། དེ་བྱིངས་རྣམས་ལ་ལ་རྒྱལ་པོའི་ཕོ་བྲང་དུའང་རྙེད་དུ་མེད་པའི་གཟུགས་
བཟང་གི་འཁོར་གཡོག་ཡིད་དུ་འོང་བའི་རིགས་ལ་སྤྲུལ་དགོས་པ། ལ་ལ་དོས་རྒྱབ་
པ་དང་། ཡང་ལ་ལ་བྲན་འཁོར་བཅས་ལ་སྤྲུལ་ནས་ལས་འགན་ལེན་པར་ཡོང་
དགོས་ཞེས་བརྗོད།
དེ་ནས་ཡུད་ཙམ་ཞིག་ལ་ཕྲུ་གུ་བརྒྱ་ཕྲག་བདུན་རྟ་དྲེལ་ལ་སྤྲུལ་བ་དང་། དེ་
འཕྲོས་ལ་ལ་འཁོར་གཡོག་དང་། ལ་ལ་དོས་རྒྱབ་པ། ལ་ལ་བྲན་འཁོར་སོགས་ལ་
སྤྲུལ་ནས་སླེབས། ཨི་པི་སེར་ཏོ་ཐུས་བྲན་འཁོར་རྣམས་བོས་ཏེ་དེ་དག་གི་ཁྲོད་ནས་
ཁག་གཅིག་གྱི་ལིང་རྟ་མཆོག་གི་ལུས་སུ་སྤྲུལ་བར་བཅུག་རྗེས་དེ་རྣམས་ལ་གསེར་སྒ་
དང་དངུལ་སྒ་བསྟད། ཚུལ་དེ་མཐོང་རྗེས་མར་ལུ་ཧྥུས་དོས་སྒམ་གང་དུ་ཡོད་དམ་
ཞེས་དྲིས།
ཨི་པི་སེར་ཏོ་ཐུའི་འཁོར་གཡོག་རྣམས་ཀྱིས་དེ་མར་དོས་སྒམ་མང་པོ་ཁུར་ནས་
བྱུང་བས་ཨི་པི་སེར་ཏོ་ཐུས་འཁོར་རྣམས་ལ་གསེར་དངུལ་རིན་ཆེན་དེ་དག་དོས་
སྒམ་དུ་བླུག་དགོས་པའི་བཀོད་པ་བཏང་
བྲན་འཁོར་དེ་དག་གིས་གསེར་དངུལ་ནོར་རྫས་རྣམས་དོས་སྒམ་དུ་བཅུག་ནས་
ཁལ་བརྒྱབ་བརྒྱ་ཕྲག་གསུམ་གྱི་རྒྱབ་ཆ་བཅོས་ཏེ་ཐོན་པའི་གྲབས་བྱས།
658

ཧབ་ཟེ་རྒྱག་མཁན་མར་ལུ་གླུའི་གཏམ་རྒྱུད།
མར་ལུ་ཧྥུའི་བློ་ངོར་ད་དུང་གོས་རྒྱུ་རས་དོ་མང་ཙམ་དགོས་པར་སྙམ་ནས་ཨི་
པི་སེར་ཏོ་ཐུ་ལ་སྨྲས་པར། ཁྱོད་ཀྱིས་ད་དུང་གོས་རྒྱུ་སྤུས་ལེགས་དོས་རྒྱབ་འགའ་གྲ་
སྒྲིག་ཐུབ་བམ་ཞེས་དྲིས།
ཨི་པི་སེར་ཏོ་ཐུ་ན་རེ། ཁྱོད་ལ་ཨེ་ཅིབ་དང་། སི་རི་ཡཱ། ཏ་ཟིག རྒྱ་གར། རོ་
མ་སོགས་ཡུལ་གང་གི་གོས་རྒྱུ་དགོས་སམ་ཞེས་དྲིས།
མར་ལུ་ཧྥུ་ན་རེ། ཡུལ་དེ་དག་སོ་སོ་ནས་གོས་རྒྱུ་དོ་པོ་བརྒྱ་རེ་སྒྲུབ་དགོས།
ཨི་པི་སེར་ཏོ་ཐུ་ན་རེ། བདག་གི་སྦྱིན་བདག་མཁྱེན། བདག་ལ་དུས་འགྱང་
ཕྲན་བུ་གནང་བར་ཞུ། བདག་གིས་བྲན་འཁོར་རྣམས་ཡུལ་དེ་དག་ལ་བཏང་སྟེ་རས་
ཆ་སྒྲུབ་དགོས་པ་དང་། ཡང་ཁོ་ཅག་རྣམས་འགེལ་ཁལ་རྟ་དྲེལ་ལ་སྤྲུལ་ནས་འདིར་
དབོར་དགོས་པས་དུས་ཚོད་ཕྲན་བུ་དགོས་པ་ཡིན།
མར་ལུ་ཧྥུ་ན་རེ། ཁྱོད་ལ་དུས་ཡུན་ཇི་ཙམ་དགོས་སམ།
ཨི་པི་སེར་ཏོ་ཐུ་ན་རེ། ཞག་གཅིག་བྱུང་ན་འགྲིག ཕྱི་ཉིན་ནམ་གསལ་བ་དང་
ཁྱེད་ལ་དགོས་པའི་གོས་རྒྱུ་རྣམས་འདིར་འདྲེན་ཐུབ་པ་ཡིན།
མར་ལུ་ཧྥུ་ན་རེ། དེ་རང་འགྲིག ཁྱོད་ལ་ཞག་གཅིག་དུས་འགྱང་གཏོང༌།
དེ་ནས་ཨི་པི་སེར་ཏོ་ཐུས་བྲན་འཁོར་རྣམས་གུར་ཁྱིམ་རྣམ་པར་བཀྲ་བ་ཞིག་
གི་སྦུག་ཏུ་བཅུག་རྗེས་ནང་དུ་ཟས་ཀྱི་བྱེ་བྲག་ཕུན་སུམ་ཚོགས་པ་བསྒྲིགས་ཏེ་མར་ལུ་
ཧྥུ་བཟའ་བཏུང་བྱེད་དུ་བཅུག་ནས་སྨྲས་པར། བདག་གི་སྦྱིན་བདག་མཁྱེན། ཁྱེད་
གུར་ཁྱིམ་ནང་བཞུགས་ནས་སྐུ་ངལ་ལེགས་པར་གསོ། བདག་གི་བུ་ཕྲུག་རྣམས་ཀྱིས་
ཁྱེད་ལ་གསོལ་བ་ཞབས་གཏོག་བྱེད། ཁྱེད་ཐུགས་ལ་དོགས་སྐྲག་གནང་དགོས་དོན་
མེད། ཁོ་བོས་བྲན་འཁོར་རྣམས་ས་ཕྱོགས་ཁག་ཏུ་ཁྱེད་ཀྱི་གོས་རྒྱུ་རས་ཆ་སྒྲུབ་པར་
གཏོང་ཞེས་བརྗོད།
659

༄༅།།མཚན་ཞག་སྟོང་གི་གཏམ་རྒྱུད།
མར་ལུ་ཧྥུས་སོ་ནམ་པར་ལྟ་སྐྱོང་བྱས་པ།
མར་ལུ་ཧྥུ་གུར་ཁྱིམ་ནང་མདུན་དུ་ཟས་སྣ་ཕུན་སུམ་ཚོགས་པ་བསྒྲིགས་
ཤིང་། ཨི་པི་སེར་ཏོ་ཐུའི་བུ་ཕྲུག་རྣམས་ཀྱིས་འབད་པ་ཆེན་པོས་ཁོ་ལ་གསོལ་བ་
ཞབས་གཏོག་ཆག་མེད་བསྒྲུབས། སྐབས་དེར་གྲོང་ནང་དུ་ཟས་ལེན་པར་སོང་བའི་
སོ་ནམ་པ་དེ་མར་ལུ་ཧྥུ་ལ་སྟེར་རྒྱུའི་རྒྱ་སྲན་སྡེར་མ་གང་དང༌། ཁོའི་བཞོན་རྟར་
སྟེར་རྒྱུའི་གཟན་ཆག་ཁུར་ནས་ཕྱིར་ལོག་སླེབས། ཁོས་དེ་གར་སྔར་མེད་ཀྱི་གུར་ཁྱིམ་
ཆེན་པོ་ཞིག་དང་དེའི་ནང་བྲན་གཡོག་མང་པོ་ལག་གཉིས་བྲང་ཐད་དུ་སྦྱར་ཞིང་།
ལངས་སྟབས་སུ་གུས་པ་ཆེན་པོའི་ཚུལ་གྱིས་གནས་པ་མཐོང་བ་ན། ཁོའི་ཡིད་ལ་ས་
སྐྱོང་རྒྱལ་པོ་ཞིག་ཕྱོགས་ཕེབས་ལ་འདི་གར་ངལ་གསོས་ཏེ་བཞུགས་ཡོད་པར་སྙམ་
ནས་འཇིགས་པ་ཆེན་པོ་སྐྱེས། བདག་གིས་ཚུལ་འདི་སྔོན་ཚུད་ནས་རྟོགས་ཡོད་ན་བྱ་
མོ་གཉིས་བསད་དེ་ཚིལ་གྱིས་བརྔོས་ནས་རྒྱལ་པོར་ཕུལ་ན་ལེགས་སོ་ཞེས་ཆིག་ལབ་
བརྒྱབ། དེ་མར་ཁོས་རྒྱལ་པོར་འབུལ་རྒྱུའི་བྱ་ཤ་བཙོ་བར་ཁྱིམ་དུ་ལོག
མར་ལུ་ཧྥུས་ཚུལ་དེ་མཐོང་བས་སྐད་ཆེན་གྱིས་ཁོ་འབོད་པ་དང་ཆབས་ཅིག་ཏུ་
འཁོར་གཡོག་རྣམས་གདན་འདྲེན་པར་བཏང་།
འཁོར་གཡོག་རྣམས་ཀྱིས་མར་ལུ་ཧྥུའི་བཀའ་ལྟར་ཐམས་ཅད་གུར་ཁྱིམ་གྱི་ཕྱི་
རོལ་དུ་རུབ་ཐོན་གྱིས་སོ་ནམ་པ་ནང་དུ་གདན་དྲངས་པ་དང་ཆབས་ཅིག་ཏུ་ཁོའི་
ལག་ཏུ་ཁུར་བའི་སྡེར་མ་དང་ཆག་ཕད་ཀྱང་གུར་ཁྱིམ་ནང་དབོར་ཏེ་རྒྱ་སྲན་དང་
གཟན་ཆག་མར་ལུ་ཕུའི་མདུན་དུ་བཀྲམས་པ་ན། མར་ལུ་ཧྥུས་འདི་ཅི་ཡིན་ནམ་
660

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཞེས་དྲིས།
སོ་ནམ་པ་ན་རེ། རྒྱ་སྲན་ནི་ཁྱེད་ལ་འབུལ་རྒྱུའི་གུང་ཚིགས་དང༌། ཆག་ཕད་
ནང་ཁྱེད་ཀྱི་ཆིབས་པར་སྟེར་རྒྱུའི་ཆག་ཡིན། ཁྱེད་དགོངས་པ་མ་འགལ། བདག་
གིས་རྒྱལ་པོ་ཁྱེད་འདིར་ཕེབས་རྒྱུ་ཡིན་པ་གཏན་ནས་མ་རྟོགས། གལ་ཏེ་ཁྱེད་ཕེབས་
ཀྱི་ཡོད་པ་སྔོན་ནས་ཤེས་ན་ཁོ་བོས་བྱ་མོ་གཉིས་བསད་དེ་ཁྱེད་ལ་བྱ་ཤ་སྐྲགས་མ་
འབུལ་ངེས་ཡིན།
མར་ལུ་ཧྥུ་ན་རེ། འདིར་རྒྱལ་པོ་ག་ལ་ཡོད། ཁོ་བོ་ནི་རྒྱལ་པོའི་གཉེན་བཤེས་
ཡིན། ཁོ་བོ་མ་ཉེས་ཁག་གཡོགས་མི་བཟོད་པར་སྤྲོ་ལངས་ཏེ་ཐོན་ཡོང་བ་ཡིན། ད་
ཆ་རྒྱལ་པོས་འཁོར་གཡོག་བདག་བསུ་བར་མངགས་བྱུང་བས་རྒྱལ་པོ་དང་ངེད་
གཉིས་དབར་འཁོན་མེད་ཉི་མ་སྤྲིན་བྲལ་དུ་གྱུར་གཤིས། ད་ནི་ཁོ་བོ་རྒྱལ་ཁབ་ཏུ་
ལོག་པའི་གྲབས་བྱེད་པ་ཡིན། ཁྱེད་དང་ངེད་གཉིས་ཕར་ངོ་ཚུར་ངོ་མི་ཤེས་ཀྱང་
ཁྱེད་ཀྱིས་བདག་ལ་བཟའ་བཏུང་འདྲེན་པ་དྲིན་ཆེ། ཁྱེད་ཀྱིས་སྦྱིན་པའི་ཟས་འདི་
རྒྱ་སྲན་སྡེར་མ་གང་ཙམ་ཡིན་རུང་ངག་རྒྱུན་དུ་སེམས་དཀར་གྱི་ཟས་ལ་ཆུང་མི་
དགོས་ཞེས་བརྗོད་པས་བདག་གིས་ནམ་ཡང་བརྗེད་པར་མི་སྲིད་ན། ཁོ་བོས་ཁྱེད་
ཀྱི་ཟས་འདི་མ་སྤྱད་ན་ཅི་ལ་འགྲིག ཅེས་བརྗོད་མཚམས་འཁོར་གཡོག་རྣམས་ལ་རྒྱ་
སྲན་སྒྲིག་གཤོམ་བྱེད་དགོས་པའི་བཀའ་བཏང་ཐོག་རྒྱ་སྲན་ཟ་བ་དང་ཆབས་ཅིག་
ཏུ་དེ་གར་བཤམས་པའི་ལྗགས་སྨིན་ཟས་རིགས་རྣམས་སོ་ནམ་པར་སྤྱོད་དུ་བཅུག་
སྟེ་གཉིས་ཀ་ཟ་བཏུང༌ཚིམས་པར་བྱས་རྗེས་ཁ་བཀྲུ་ལག་བཤལ་བྱས་པ་དང་བཟས་
ལྷག་རྣམས་འཁོར་གཡོག་ཚོ་ཟ་བར་བཅུག མར་ལུ་ཧྥུས་རྒྱ་སྲན་གཙང་དག་བཟས་
རྗེས་འཁོར་གཡོག་ལ་རྒྱ་སྲན་བླུགས་སྣོད་སྡེར་མའི་ནང་གསེར་བཀང་ནས་སོ་ནམ་པ་
དེར་སྦྱིན་དགོས་པའི་བཀའ་བཏང༌། ཁོས་སོ་ནམ་པ་དེར་གསེར་སྡེར་མ་གང་པོ་དེ་
661

༄༅།།མཚན་ཞག་སྟོང་གི་གཏམ་རྒྱུད།
བྱིན་ནས་སྨྲས་པར། ཁྱོད་གསེར་འདི་ཁུར་སོང༌། སླད་ཁྱོད་རང་རྒྱལ་སར་ཡོང་བའི་
སྐབས་ཁོ་བོས་ཁྱེད་ལ་བསྙེན་བཀུར་གང་ལེགས་བྱས་ཆོག་ཅེས་བརྗོད།
སོ་ནམ་པས་གསེར་སྡེར་མ་གང་པོ་དེ་འཁུར་ཞིང༌། མ་ཧེ་དོར་གཅིག་པོ་དེ་
ཁྲིད་ནས་ཁྱིམ་དུ་ལོག མར་ལུ་ཧྥུ་ནི་དེ་ཉིན་གུར་ཁྱིམ་ནང་ལྷོད་སྡོད་ཐོག་འཁོར་
གཡོག་རྣམས་ཀྱིས་ཁོ་པ་དེ་ནུབ་མཚན་མོ་བློ་ཡུལ་དོགས་ཀྱིས་ཡིད་འོང་གཞོན་ནུ་
མ་ཁྱུ་གཅིག་བསྐོངས་འགུགས་ཀྱིས་རྐང་བྲོ་གླུ་གཞས་སོགས་རྩེད་ན་འདྲ་མིན་རིགས་
འཁྲབ་སྟོན་བྱེད་དུ་བཅུག་པས། ཁོ་ནི་གླུ་གར་རོལ་དབྱངས་ཀྱིས་མྱོས་ཏེ་རྨི་ལམ་
དུའང་མི་སྲིད་པའི་སྤྲོ་རྩེད་ཀྱི་གནས་ལ་རོལ།
རྒྱལ་ཆེན་གྱིས་རྒྱལ་པོར་གནས་ཕྲིན་བསྐྱལ་བ།
ཕྱི་ཉིན་ཞོགས་པ་རྒྱང་ཕྱོགས་སུ་ཐལ་རླུང་ཆེན་པོ་འཚུབ་ཅིང་ས་གཞི་ཐམས་
ཅད་ཐལ་རྡུལ་གྱིས་བསྒྲིབས། ཡུད་ཙམ་སོང་བ་ན་ཐལ་རྡུལ་གྱི་ཁྲོད་ནས་ཁལ་མའི་
ཚོགས་ཆེན་པོ་ཞིག་ཡོང་བ་མཐོང་། ཞིབ་པར་ལྟ་བའི་ཚེ་ཨི་པི་སེར་ཏོ་ཐུས་གོས་རྒྱུ་
སྐྱེལ་བར་ཡོང་བ་རྟོགས། དེར་གོས་རྒྱུ་འདྲེན་པའི་ཁལ་མ་རྟ་དྲེལ་བརྒྱ་ཕྲག་བདུན་
དང་དོས་པ་བྲན་གཡོག་མང་དག་ཅིག་མཆིས། ཨི་པི་སེར་ཏོ་ཐུ་ནི་ཚོང་དཔོན་ཆེན་
པོ་ཞིག་དང་འདྲ་བར་དྲེའུ་ཆེ་ལེགས་ཤིག་བཅིབས་ནས་ཁལ་རུའི་གཤོ་ཁྲིད་དེ་ཡོང་བ་
དང༌། ཁོས་ད་དུང་མར་ལུ་ཧྥུ་འདྲེན་བྱེད་རིན་པོ་ཆེའི་ཕྲ་ཚོམ་བཏབ་པའི་རྔ་བྱམས་
ཤིན་ཏུ་མཛེས་པ་ཞིག་ཀྱང་གྲ་སྒྲིག་བྱས་ཡོད།
ཨི་པི་སེར་ཏོ་ཐུ་གུར་ཁྱིམ་མདུན་དུ་བཞོན་པ་ལས་བབས་རྗེས་མར་ལུ་ཧྥུའི་
662

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
མདུན་དུ་པུས་མོ་བཙུགས་ཤིང་ས་ཐོག་ཏུ་འོ་སྦྱོར་བའི་གུས་ཕྱག་དང་བཅས། ཀྱེ།
བདག་གི་སྦྱིན་བདག་མཁྱེན། བདག་གིས་གོས་རྒྱུ་རྣམས་འདིར་དྲངས་ནས་ཡོད། རྔ་
བྱམས་འདིའི་ནང་ནོར་མཛོད་ནས་བཏོན་པའི་རྒྱལ་པོའི་ན་བཟའ་ཆ་ཚང་ཞིག་ཡོད་
པ་དེ་ནི་ས་སྐྱོང་རྒྱལ་པོ་གཞན་ལ་མེད་པའི་ན་བཟའ་རྩ་ཆེན་ཞིག་ཡིན་པས། ཁྱེད་
ཀྱི་སྐུ་ལ་གསོལ་རྗེས་རྔ་བྱམས་འདིར་བཞུགས་ནས་ཕོ་བྲང་དུ་ཕྱིར་ལོག་ཕེབས་རྒྱུའི་
བཀའ་བཀོད་མཛོད།
མར་ལུ་ཧྥུ་ན་རེ། ཨི་པི་སེར་ཏོ་ཐུ། བདག་གིས་འཕྲིན་ཡིག་ཅིག་བྲིས་ནས་
ཁྱོད་རྒྱལ་པོར་འབུལ་བར་གཏོང་རྒྱུ་ཡིན་པས། ཁྱོད་ཀྱིས་ཅི་ནས་ཀྱང་འཁོར་གཡོག་
ཞི་ཞིང་དུལ་བ་ཞིག་ཏུ་སྤྲུལ་ནས་འགྲོ་དགོས་པ་ལས་བག་མེད་སྤྱོད་རྩིང་རིགས་བྱེད་
མི་རུང༌།
ཨི་པི་སེར་ཏོ་ཐུས་ཁྱེད་ཀྱི་བཀའ་བཞིན་ཞུའོ་ཞེས་བརྗོད།
མར་ལུ་ཧྥུས་རྒྱལ་པོར་འབུལ་རྒྱུའི་འཕྲིན་ཡིག་སུག་བྲིས་ཐོག་རྒྱས་བཏབ་སྟེ་ཨི་
པི་སེར་ཏོ་ཐུ་རྫུན་མེད་པའི་གྲོང་ཁྱེར་དུ་རྒྱལ་པོར་འབུལ་བར་བཏང་། ཨི་པི་སེར་ཏོ་
ཐུས་མར་ལུ་ཧྥུའི་ངག་བཀོད་ལྟར་རྒྱལ་པོར་འབུལ་རྒྱུའི་ཕྲིན་ཡིག་ཁུར་ནས་གྲོང་ཁྱེར་
དུ་འབྱོར་བ་དང་རྒྱལ་པོའི་ཕོ་བྲང་དུ་སྐྱོད་པའི་ཚེ་དེ་གར་རྒྱལ་པོ་དང་སྲིད་བློན་ལྷན་
ཞུགས་ཐོག་རྒྱལ་པོས། བདག་གི་བརྩེ་བའི་བློན་པོ། བདག་ནི་རང་རེའི་གོ་མག་ལམ་
ཇག་གིས་བཅོམ་པར་དོགས། ཁོ་འགྲོ་ཁར་བདག་ལ་གང་འགྲོ་བཤད་ཡོད་ན་ཁོ་བོས་
དམག་དཔུང་ར་མདར་གཏོང་སྲིད་པ་ཡིན། སྲིད་བློན་གྱིས་ཨཱ་ལཱ་ཐུགས་རྗེ་ཅན་གྱིས་
རྒྱལ་པོའི་ཐུགས་གླེན་པ་དེ་གསོ་བར་མཛོད། ཁོ་བོས་རྒྱལ་པོ་ཆེན་པོ་ཚད་བཙུགས།
ང་ཅག་གིས་ཁོ་ལ་ཉང་གནོན་རྟོགས་ཞིབ་བྱེད་པ་ཁོ་པས་རྟོགས་པས། ཁོ་ནི་ངོ་ཚ་ཁ་
སྐྱེངས་ཀྱིས་བྲོས་སོང་བར་ངེས་ན། ཁོ་ནི་སྐྱེ་བོ་གཡོ་ཁྲམ་ཅན་ཡིན་པ་གོར་མ་ཆགས་
663

༄༅།།མཚན་ཞག་སྟོང་གི་གཏམ་རྒྱུད།
ཞེས་བརྗོད།
རྒྱལ་པོ་དང་སྲིད་བློན་གཉིས་མར་ལུ་ཧྥུའི་སྐོར་གླེང་བའི་གཏམ་དེ་ཐོས་མ་
ཐག་ཨི་པི་སེར་ཏོ་ཐུ་གློ་བུར་དུ་རྒྱལ་བློན་གཉིས་ཀྱི་མདུན་དུ་ཐོན་ནས་པུས་མོ་ས་ལ་
བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་ཕུལ་རྗེས་རྒྱལ་པོ་སྐུ་ཚེ་ཁྲི་ཕྲག་བརྟན་
པའི་སྨོན་པ་བྱས།
རྒྱལ་པོ་ན་རེ། ཁྱོད་སུ་ཡིན་ནམ། ཁྱོད་ཅི་བྱེད་པར་ཡོང་ཞེས་དྲིས།
ཨི་པི་སེར་ཏོ་ཐུ་ན་རེ། བདག་ནི་འཕྲིན་ཡིག་སྐྱེལ་བའི་བང་ཆེན་ཡིན། སྲས་
མོའི་གོ་མག་གིས་ཁོ་བོ་རྒྱལ་པོ་ཆེན་པོར་གནས་ཕྲིན་འབུལ་བར་མངགས། གོ་མག་
མཆོག་ནི་རིང་མིན་ཚོང་ཟོག་དང་བཅས་ཕྱིར་ལོག་ཕེབས་རྒྱུ་རེད།
རྒྱལ་པོས་ཕྲིན་ཡིག་གཟིགས་རྗེས་མར་ལུ་ཧྥུ་ནི་ཚོང་ཟོག་འདྲེན་ཁལ་དང་
མཉམ་དུ་ལམ་བར་དུ་ཡོད་ཚུལ་དང་། འདི་ནས་བསུ་མི་གཏོང་དགོས་པའི་གནས་
ཚུལ་གསལ་རྟོགས་བྱུང་བ་དང་ཡིད་ལ་སྤྲོ་བ་དཔག་མེད་བརྟས། དེ་ནས་རྒྱལ་པོས་
བཞིན་ནག་བསྡུས་ཏེ་སྲིད་བློན་ལ་ཨཱ་ལཱའི་ཐུགས་རྗེས་གཟིགས་ནས་མི་ངན་ཁྱོད་ཀྱི་ཁ་
ལ་རྔོ་ཤུ་ཐོན་པ་ཤོག ཁྱོད་ཀྱིས་ང་ཅག་གི་གོ་མག་དེ་སྐྱེ་བོ་གཡོ་ཁྲམ་ཅན་ཞིག་ཡིན་
ཚུལ་ལན་མང་བརྗོད་པ་མ་ཡིན་ནམ། ད་ཆ་ཁོ་དང་ཁོ་པའི་ཚོང་ཟོག་རྣམས་འབྱོར་
ལ་ཉེ་བས། ཁྱོད་ནི་སྐྱེ་བོ་ཕྲག་དོག་ཅན་ཞིག་ཡིན་པ་ར་འཕྲོད་ཅེས་བརྗོད།
སྲིད་བློན་ནི་ཡིད་ཤིན་ཏུ་སྐྱེངས་པར་གྱུར་བས་གདོང་པ་སྨད་ཅིང་ཕྲག་པ་གློད་
ནས་སྨྲས་པར། ཁོང་གི་ཚོང་ཟོག་རྣམས་ཡུན་རིང་མི་འབྱོར་པར་བརྟེན། བདག་ནི་
ཁོ་པས་རྒྱལ་པོའི་སྐུ་རྒྱུ་ཕྱག་རྫས་རྣམས་སྟོར་བརླག་བརྒྱབ་ནས་ཚབ་ཐབས་མ་བྱུང་
སྟབས་ཁོས་རྒྱལ་པོ་ཆེན་པོར་དབུ་བསྐོར་གཡོ་ཞུས་བྱས་པར་སྙམ་ནས་བློ་དོགས་མི་
བྱེད་ཀ་མེད་བྱུང༌།
664

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
རྒྱལ་པོ་ན་རེ། ཕྲག་དོག་ཅན་གྱི་སྐྱེ་བོ་ངན་པ་ཁྱོད་གོ་བར་གྱིས་ཤིག ང་ཅག་གི་
རྒྱུ་དངོས་ཕྲན་བུ་འདི་ལ་བློ་ཕམ་ཡིད་མུག་བྱེད་དགོས་དོན་ཅི་ཡོད། ཁོའི་ཚོང་ཟོག་
རྣམས་འབྱོར་མཚམས་ང་ཅག་ལ་སྐྱིན་ཚབ་ལྡབ་འགྱུར་སྤྲོད་ངེས་རེད།
རྒྱལ་པོ་ནི་ཡིད་ལ་སྤྲོ་བ་དཔག་མེད་བརྟས་ཤིང་། དེ་མར་བློན་འབངས་རྣམས་
ལ་གྲོང་ཁྱེར་གྱི་ཕྱོགས་མཚམས་ཀུན་ཏུ་མཛེས་པའི་རྒྱན་སྤྲོས་གང་ལེགས་ཀྱིས་སྲས་
མོའི་གོ་མག་སྟོན་འཁོར་ལ་བསུ་བ་རྒྱ་ཆེ་བྱེད་དགོས་པའི་བཀོད་མངག་མཛད་པ་
དང་ཆབས་ཅིག་སྲས་མོའི་གཟིམ་ཆུང་དུ་ཕེབས་ནས་བདག་ནི་བུ་མོ་ཁྱོད་ལ་བཀྲ་
ཤིས་གཏམ་སྙན་སྐྱེལ་དུ་ཡོང༌། ཁྱོད་ཀྱི་བཟའ་ཟླ་ཚོང་ཟོག་དྲངས་ནས་ཕྱིར་ལོག་ཡོང་
བ་ཡིན། འའདི་ནི་ཁོ་པས་བདག་ལ་བསྐུར་བའི་གནས་འཕྲིན་ཡིན་པས་བདག་ཁོ་པ་
བསུ་བར་འགྲོའོ་ཞེས་གསུངས།
སྲས་མོ་ནི་བྱ་བ་དེ་ལ་འགྱུར་བ་འདི་འདྲ་བྱུང་བ་ཅི་ཡིན་ནམ་སྙམ་ནས་ཨེ་མ།
བྱ་བ་འདི་ཡ་མཚན་ཆེ་བ་ཨང༌། ཁོས་བདག་ལ་སྤྱོད་ཀྱག་བྱས་པ་ཡིན་ནམ། ཡང་
ན་ཟུར་ཟ་བྱེད་པ་ཡིན། ཁོས་བདག་ལ་ཁོ་པ་ནི་དབུལ་པོ་ཉམ་ཐག་ཅིག་ཡིན་ཚུལ་
བརྗོད་པ་དེ་ནི་ཁོ་པས་བདག་ལ་ཉམས་ཚོད་ལེན་པ་ཨེ་ཡིན། ཨཱ་ལཱ་ཁྱེད་ཀྱིས་མཁྱེན་
ནོ། བདག་གིས་ཁོ་ལ་གནོད་པའི་བྱ་བ་བྱས་པ་མེད་དོ་ཞེས་ཆིག་ལབ་བརྒྱབ།
མར་ལུ་ཧྥུ་ལ་རྒྱལ་པོ་དང་འ་ལི་གཉིས་ཕྲད་པ།
ཨེ་ཅིབ་ཀྱི་ཚོང་པ་འ་ལི་ནི་གྲོང་ནང་གི་མི་རྣམས་གྲོང་ཁྱེར་གྱི་འཁོར་ར་འཁོར་
ཡུག་ཀུན་ཏུ་མཛེས་པའི་རྒྱན་སྤྲོས་བྱེད་ལ་བྲེལ་བའི་ཚུལ་དེ་མཐོང་བ་ན་ཡ་མཚན་
665

༄༅།།མཚན་ཞག་སྟོང་གི་གཏམ་རྒྱུད།
ཆེན་པོ་བྱུང་བས་ཅི་ཡིན་དྲིས་པས། རྒྱལ་པོའི་གོ་མག་མར་ལུ་ཧྥུ་ཚོང་ཟོག་དང་
བཅས་པ་འབྱོར་ཉེར་ཡོད་པའི་གནས་ཚུལ་རྟོགས་པ་དང་བློ་ལ་མི་ཟད་པའི་ཡ་
མཚན་སྐྱེས་ནས་དཀོན་མཆོག་མཁྱེན་ནོ ༎ འདི་འདྲ་ཅི་ཡིན། མར་ལུ་ཧྥུ་ནི་དབུལ་
པོ་ཉམས་ཐག་ཅིག་རེད། ཁོ་ནི་རང་གི་ཆུང་མར་སྐྲག་སྟེ་བྲོས་ཡོང་བ་ཞིག་རེད་ན།
ཁོ་ལ་ཚོང་ཟོག་གང་ནས་ཡོང་། དེ་ནི་ཁོའི་གསང་བ་རྡོལ་ནས་སྔོ་ལོའི་རྒྱལ་མཚན་
འཕྱར་དོགས་ཀྱིས་སྲས་མོས་ཁོ་སྐྱོབ་པའི་ཐབས་བྱས་པ་ཡིན་ངེས་སྙམ། གང་ལྟར་
རྒྱལ་པོའི་ཕོ་བྲང་ནང་མི་སྲིད་པའི་བྱ་བ་ཐམས་ཅད་སྲིད་པ་ཡིན། དེ་ལྟར་བྱུང་
ནའང་ལེགས་སོ། ། ཨཱ་ལཱའི་ཐུགས་རྗེས་ཁོ་ངོ་ཚ་ཁ་སྐྱེངས་དགོས་པའི་བྱ་བ་མི་ཡོང་
བ་ཤོག ཁོས་བུ་ལོན་རྣམས་འཕྲོད་ན་བཀྲ་ཤིས་ལུགས་ལེགས་ཡོང་ཞེས་བརྗོད། ཨི་
པི་སེར་ཏུ་ཐུས་གནས་འཕྲིན་རྒྱལ་པོར་ཕུལ་རྗེས་འཕྲལ་དུ་ཕྱིར་ལོག་གིས་གནས་ཚུལ་
རྣམས་མར་ལུ་ཧྥུ་ལ་བརྗོད། མར་ལུ་གྷུས་ལུས་ལ་རྒྱལ་པོའི་ཆས་གོས་བཀླུབས་ཤིང་
གསེར་འོད་ཆེམ་ཆེམ་དུ་འཕྲོ་བའི་རྔ་བྱམས་ལ་བསྡད་པ་ན། ཁོའི་ལང་ཚོའི་མཛེས་
སྡུག་དང་རྣམ་བཀྲའི་ཉམས་བཟང་ནི་ས་སྐྱོང་རྒྱལ་པོ་རྣམས་ཀྱིས་ཀྱང་ཆ་ཙམ་དུ་
ཡང་འགྲན་པར་མི་ནུས་པ་ཞིག་མཆིས། དེ་ནས་མར་ལུ་ཧྥུས་མིག་གིས་མི་བཟོད་
པའི་ཚོང་ཟོག་འདྲེན་ཁལ་གྱི་རུ་སྣེ་ཁྲིད་དེ་རྔམ་རྔམ་བརྗིད་བརྗིད་ཀྱིས་རྫུན་མེད་
པའི་གྲོང་ཁྱེར་དུ་གཤེགས། སྐབས་དེར་རྒྱལ་པོ་ནི་བློན་པོའི་འཁོར་དང་དཔུང་གི་
ཚོགས་རྒྱ་ཆེ་བ་ཁྲིད་ནས་བསུ་བར་འབྱོར། རྒྱལ་པོས་མར་ལུ་ཧྥུའི་ལུས་ལ་ས་སྐྱོང་
རྒྱལ་པོའི་ཆས་གོས་གྱོན་ཞིང༌། བརྗིད་ཆགས་རྣམ་པར་བཀྲ་བའི་རྔ་བྱམས་ཡིད་དུ་
འོང་བ་ཞིག་ཏུ་བསྡད་ནས་ཡོད་པ་མཐོང་བ་ན། རྒྱལ་པོ་ངོས་མས་རྟ་ཁ་ཁྲིད་དེ་
རྔ་བྱམས་ཀྱི་མདུན་དུ་བྱོན་ནས་ཁོ་ལ་འཚམས་འདྲི་དང་སྨོན་པ་བྱས་རྗེས་དེར་ཡོད་
ཞི་དྲག་བློན་པོའི་ཚོགས་དང་བཅས་པས་ཀྱང་ཁོ་ལ་ཕེབས་བསུའི་གུས་འདུད་ཞུས།
666

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
དེ་ལྟར་རྒྱལ་པོ་བློན་འབངས་ཀུན་གྱིས་མར་ལུ་ཧྥུའི་ཚོང་ཟོག་རྣམས་དངོས་སུ་མིག་
མཐོང་ལག་ཟིན་བྱུང་བས། ཁོ་ནི་རྫུན་མི་ཤོད་པའི་སྐྱེ་བོ་བློ་སྣ་དྲང་བ་ཞིག་ཡིན་པ་
ར་འཕྲོད། དེ་ནས་རྒྱལ་བློན་སྟོན་འཁོར་རྣམས་ཀྱིས་མར་ལུ་ཧྥུ་གྲོང་ཁྱེར་དུ་གདན་
དྲངས། དེ་ཉིན་གྱི་བསུ་བའི་མཛད་སྒོ་སྤྲོས་པ་ཆེ་བ་འདི་འདྲ་སྔར་བྱུང་མྱོང་མེད་ལ་
རྔམ་བརྗིད་ལྡན་པའི་ཚུལ་འདི་ལ་རི་དྭགས་རྒྱལ་པོ་སེང་གེ་ཡང་འཇིགས་དགོས་པ་
ཞིག་མཆིས། གྲོང་ཁྱེར་གྱི་ཚོང་པ་རྣམས་ཀྱང་བསུ་བར་བྱོན་ནས་ཐམས་ཅད་ཁོའི་
རྔ་བྱམས་ཀྱི་མདུན་དུ་པུས་མོ་བཙུགས་ཏེ་གུས་འདུད་བྱས། མཇུག་ཏུ་འ་ལི་ཡང་ཁོ་
དང་ངོ་འཕྲད་ཐོག་བསྟན་ཤིག་གི་ཚུལ་གྱིས་ཁོ་ལ་ཁྲམ་པ་ཁྱོད་ཀྱིས་བྱ་བ་ཆེན་པོ་ཞིག་
བསྒྲུབས་འདུག ད་ནི་ཁྱོད་ཀྱི་བྱ་བ་ལམ་དུ་ལྷོངས་བ་ལེགས་སོ། ། ཁྱོད་ལྟ་བུ་བྱུང་
མྱོང་བ་མ་ཡིན་ཞེས་བརྗོད།
གཏམ་དེ་ཐོས་པ་དང་མར་ལུ་ཧྥུ་ནི་དགོད་ཤོར་ནས་ཁ་ངོ་སྦར་མོས་བཀབ་སྟེ་
ཚུགས་མ་ཐུབ་པ་ཞིག་བྱུང་།
མར་ལུ་ཧྥུས་དམག་མི་དང་བྲན་འཁོར་རྣམས་ལ་གོས་རྒྱུ་དང་
རིན་ཆེན་ནོར་རིགས་སྦྱིན་པ།
མར་ལུ་ཧྥུ་ཕོ་བྲང་དུ་སླེབས་པ་དང་ཁྲིའུ་ཤིང་ཞིག་གི་ཐོག་ཏུ་བསྡད་རྗེས་འཁོར་
གཡོག་ལ་གསེར་དོ་རྣམས་རྒྱལ་པོར་འབུལ་རྒྱུ་ཡིན་པས་བང་མཛོད་དུ་འདྲེན་དགོས་
པ་དང་། དེ་མིན་གོས་རྒྱུ་དང་རིན་ཆེན་ནོར་རིགས་ཀྱི་ཟོག་དོ་རྣམས་འདིར་དབོར་
ནས་ཁ་བཤིག་དགོས་པའི་བཀོད་པ་བཏང་། འཁོར་གཡོག་རྣམས་ཀྱིས་མར་ལུ་ཧྥུའི་
667

༄༅།།མཚན་ཞག་སྟོང་གི་གཏམ་རྒྱུད།
ངག་བཀོད་བཞིན་དོ་པོ་རེ་རེ་བཞིན་བཤིགས་ཏེ་ཡུད་ཙམ་ཞིག་ལ་གོས་རྒྱུ་ཁལ་རྒྱབ་
བརྒྱ་ཕྲག་བདུན་ཁ་བཤིགས་པ་ན། མར་ལུ་ཧྥུས་བློ་གཤོགས་ཆེན་པོས་དེ་དག་སྟེར་
འགྲེམས་བྱེད་པའི་འགོ་བཙུགས། དེ་ཡང་ཐོག་མར་རིན་པོ་ཆེ་རྩ་ཆེའི་རིགས་གཟིམ་
ཆུང་ནང་འབོར་ནས་སྲས་མོར་ཕུལ་ཏེ་ཕོ་བྲང་ནང་གི་གཞོན་ནུ་མ་རྣམས་ལ་སྟེར་
དགོས་པའི་བཀོད་མངག་བྱས་ཤིང༌། དེ་ནས་བུ་ལོན་རྣམས་སྤྲོད་པའི་འགོ་བཙུགས་
ཏེ་སྔར་ཚོང་རིགས་རྣམས་ཀྱི་ས་ནས་གཡར་བུན་གསེར་ཊམ་སྟོང་གཅིག་ལ་སྐྱིན་ཚབ་
གསེར་ཊམ་སྟོང་ཕྲག་གཉིས་རེ་སྤྲོད་པའམ་ཡང་ན་གསེར་ཊམ་སྟོང་ཕྲག་གཉིས་ཡན་
གྱི་གོས་རྒྱུ་སྤྲོད་པ། དེ་ནས་ཡང་ཡུལ་གྱི་དབུལ་པོ་ཉམ་ཐག་རྣམས་ལ་གྲུའུ་ཙེ་དང་
རས་ཆ་སྟེར། འཇུངས་པ་མེད་པའི་སྟེར་འགྲེམས་རྒྱ་ཆེ་འདི་ལྟར་བྱེད་པ་མཐོང་དུས་
རྒྱལ་པོ་ནི་ཐུགས་ཕངས་ཡང་འགོག་པའི་ཐབས་མ་རྙེད།
གོས་རྒྱུ་རྣམས་སྟེར་འགྲེམས་ཟིན་མཚམས་མར་ལུ་གྷུས་མུ་མཐུད་དམག་མི་
རྣམས་ལ་མི་རེར་མུ་ཏིག་དང་རྡོ་རྗེ་ཕ་ལམ་སོགས་རིན་ཆེན་ནོར་རྫས་སྦར་མོ་གང་
རེ་བྱིན། རྒྱལ་པོ་ནི་མར་ལུ་ཧྥུའི་བློ་གཤོགས་ཆེ་ཞིང་འཇུངས་པ་མེད་པའི་ཚུལ་དེ་
གཟིགས་པའི་ཚེ་ཧང་སང་སྟེ་ད་ནི་བུ་ཁྱོད་ངང་ཐེན་གྱིས། ད་དུང་མཚམས་འཇོག་
མ་བྱས་ན་ཟོག་དོ་རྫོགས་ལ་ཉེ་འདུག་ཅེས་བརྗོད།
མར་ལུ་ཧྥུ་ན་རེ། ཁྱེད་ཐུགས་ཁྲལ་མི་དགོས། བདག་གི་ནོར་ལ་འཛད་མཐའ་
མི་ཡོང་། ཞེས་བརྗོད་ནས་ཇི་མི་སྙམ་པར་མུ་མཐུད་ནོར་གྱི་སྦྱིན་པ་རྒྱ་ཆེར་བཏང་།
ཅི་ཕྱིར་ཞེ་ན། ཁོ་པའི་ནོར་རྫས་འདི་རྣམས་ཡོངས་སུ་ཟད་ནའང་ཅི་དགོས་རྒྱལ་ཆེན་
ལ་བཀའ་བཏང་ཚེ་གང་དགོས་ཐོགས་མེད་དུ་ཡོང་བ་ཡིན་པས་ཕངས་དགོས་དོན་མ་
མཆིས། དེའི་ཚེ་ན་མཛོད་པ་ཧད་ཀྱིས་རྒྱུག་ཡོང་ནས། ཀྱེ། རྒྱལ་པོ་ཆེན་པོ་མཁྱེན།
བདག་ཅག་གི་ནོར་མཛོད་བྱུར་བུར་ཁེངས་ཏེ་ད་དུང་གསེར་དངུལ་རིན་ཆེན་གྱི་
668

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
བདོག་པ་ཇི་སྙེད་ཅིག་ལྷག་ནས་ཡོད་པ་གང་དུ་འཇུག་དགོས་ཞེས་རྒྱལ་པོར་དགོངས་
སྐོར་ཞུས།
རྒྱལ་པོ་ནི་དགའ་སྤྲོ་དཔག་ཏུ་མེད་པ་བྱུང་བས་ལྷག་འཕྲོས་ནོར་རྫས་རྣམས་
མཛོད་ཁང་གསར་རྒྱག་གིས་བཀར་འཇུག་བརྒྱབ་སྟེ་བདག་ཚགས་གང་ལེགས་བྱེད་
དགོས་པའི་བཀའ་ཕབ།
རྒྱལ་པོའི་སྲས་མོ་ནི་ཚུལ་དེ་མཐོང་བས་ཡིད་ལ་བརྗོད་ཀྱིས་མི་ལངས་པའི་སྤྲོ་
བ་བརྟས་ཤིང་། རྒྱུ་ནོར་མང་པོ་འདི་ལྟ་བུ་གང་ནས་བྱུང་བ་ཡིན་ནམ། ཞེས་ཆིག་
ལབ་རྒྱག་བཞིན་ཡིད་གཉིས་ཐེ་ཚོམ་གྱི་དྲ་བར་ཆུད།
ཚོང་པ་རྣམས་ནི་རང་རང་གི་བུ་ལོན་ལ་ཁེ་སླེབས་ཆེན་པོ་བྱུང་བའི་དགའ་སྤྲོས་
མྱོས་ཏེ་ཀུན་གྱིས་མར་ལུ་ཧྥུ་ལ་བསྟོད་པ་དང་སྨོན་པ་རྒྱ་ཆེ་བྱས།
མར་ལུ་ཧྥུ་དང་ཡུལ་གཅིག་པའི་གྲོགས་པོ་འ་ལི་ནི་མར་ལུ་ཧྥུའི་གནས་ཚུལ་
གསལ་བར་རྟོགས་པས་ཡིད་ལ་ཡ་མཚན་ཤིན་ཏུ་ཆེན་པོ་བྱུང་སྟེ་སྨྲས་པར། ཁོ་པས་
རྟག་ཏུ་གཞན་ལ་མགོ་སྐོར་སླུ་བྲིད་ཁོ་ན་བྱེད་པ་ཡིན་ཡང་ད་ལན་ཁོ་ལ་ཚོང་ཟོག་
མང་པོ་འདི་འདྲ་གང་ནས་བྱུང་བ་ཡིན་ནམ། གལ་ཏེ་རྒྱུ་ནོར་དེ་དག་སྲས་མོའི་ཡིན་
ན་ཁོས་དེ་རྣམས་ཉམས་ཐག་དབུལ་པོ་རྣམས་ལ་སྦྱིན་མི་སྲིད། མདོར་ན་གཞན་ལ་
མི་སྲིད་པའི་བྱ་བ་ཞིག་ཁོ་པར་བྱུང་བ་རེད་ན། ཨཱ་ལཱ་ཐུགས་རྗེ་ཅན་གྱིས་ཁོ་ལ་དངོས་
གྲུབ་བསྩལ་བ་རེད་ཅེས་བརྗོད།
669

༄༅།།མཚན་ཞག་སྟོང་གི་གཏམ་རྒྱུད།
མར་ལུ་ཧྥུས་སྲས་མོ་དང་ཕོ་བྲང་ནང་གི་ཞལ་ཏ་མ་རྣམས་ལ་
གོས་དང་རྒྱན་ཆ་སྦྱིན་པ།
མར་ལུ་ཧྥུས་ནོར་གྱི་སྦྱིན་པ་བཏང་ཟིན་པ་དང་སྲས་མོའི་གཟིམ་ཆུང་དུ་ལོག
སྲས་མོས་འཛུམ་པའི་རྣམ་འགྱུར་དང་བཅས་སྤྲོ་བ་ཆེན་པོས་བསུ་བ་བྱས་ཤིང་ཁོའི་
ལག་ཏུ་འོ་སྦྱར་ནས་སྨྲས་པར། སྔར་ཁྱེད་ཀྱིས་རང་ཉིད་ནི་ནོར་གྱིས་ཕོངས་པའི་
དབུལ་པོ་ཉམས་ཐག་ཅིག་ཡིན་ཚུལ་དང་། ཆུང་མའི་གཏུམ་སྤྱོད་ལ་སྐྲག་ནས་བྲོས་
ཡོང་ཚུལ་བརྗོད་པ་དེ་ནི་ཁྱེད་ཀྱིས་ཁོ་མོར་ཟུར་ཟ་བྱས་པ་ཡིན་ནམ། ཡང་ན་བདག་
ལ་ཉམས་ཚོད་ལེན་པ་ཡིན། ཨཱ་ལཱའི་ཐུགས་རྗེས་གཟིགས་ནས་ཁོ་མོས་ཁྱེད་ལ་གནག་
པའི་ལས་བྱེད་མྱོང་བ་མ་ཡིན། ལར་ཁྱེད་ནི་བདག་གི་སྙིང་དུ་སྡུག་པའི་ཟླ་གྲོགས་ལ་
བརྟེན་དབུལ་ཕྱུག་ཇི་ཡིན་ལ་མ་ལྟོས་པར་ཁོ་མོས་སྙིང་ནས་བརྩེ་བ་ཡིན་ན། སྔར་
ཁྱེད་ཀྱིས་བདག་ལ་རྫུན་ཤོད་དོན་ཅི་ཡིན་ད་ནི་དྲང་པོར་གསུང་བར་ཞུ་ཞེས་བརྗོད།
མར་ལུ་ཧྥུ་ན་རེ། སྔར་ཁོ་བོས་ཁྱེད་ལ་དེ་ལྟར་བརྗོད་དགོས་དོན་ནི། ཁོ་བོས་
ཁྱེད་ནི་བདག་ལ་མི་ཕྱེད་པའི་བརྩེ་བ་ཡོད་པ་ཡིན་ནམ། ཡང་ན་ནོར་ལ་རྔམ་པ་ཇི་
ཡིན་བརྟག་པ་ཡིན། ད་ནི་ཁྱེད་བདག་ལ་མི་ཕྱེད་པའི་བརྩེ་བ་ཟབ་མོ་ཡོད་པ་ར་
འཕྲོད། ཁྱེད་ནི་བདག་ལ་བློ་དཀར་ཞིང་བརྩེ་བ།ཟོལ་སྦྱོར་གྱི་ལྷད་མེད་པ། མཛངས་
མའི་ཡོན་ཏན་གྱིས་ཕྱུག་པའི་བུད་མེད་ཅིག་རེད་ན་བདག་ཀྱང་ཁྱེད་ལ་ཡིད་
ནས་སྨོན།
མར་ལུ་གྷུས་ཁ་མཁས་ཚིག་འཇམ་གྱི་གཏམ་སྙན་པོས་སྲས་མོར་གཏམ་ལན་
670

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
བྱས་རྗེས་སྟན་ལས་ལངས་ཏེ་གཟིམ་ཆུང་གཞན་ཞིག་ཏུ་སོང་ནས་ལག་གི་སོར་གདུབ་
འཕུར་ཙམ་བྱས་པ་དང་དེ་མར་ཨི་པི་སེར་ཏོ་ཐུ་དེ་གར་སླེབས་ནས་སྨྲས་པར། ཁྱེད་
ལ་བཀའ་ཅི་ཡོད་པ་གསུང་བར་ཞུ་ཞེས་བརྗོད།
མར་ལུ་ཧྥུ་ན་རེ། ཁྱོད་ཀྱིས་བདག་གི་ཆུང་མར་བཙུན་མོའི་དབུ་རྒྱན་དང་།
ཆས་གོས། གཙུག་རྒྱན་ཆ་ཚང་གཅིག ད་དུང་རིན་ཆེན་རྡོ་རྗེ་ཕ་ལམ་རྡོག་བཟང་
བཅུ་ཕྲག་བཞི་ལས་གྲུབ་པའི་མགུལ་རྒྱན་གཅིག་བཅས་འཕྲལ་དུ་ཁུར་ཡོང་དགོས་
ཞེས་བརྗོད།
ཨི་པི་སེར་ཏོ་ཐུས་ཁྱེད་ཀྱི་བཀའ་བཞིན་ཞུའོ།ཞེས་བརྗོད་ནས་སོང་བ་དང་སྐད་
ཅིག་ལ་བཙུན་མོའི་དབུ་རྒྱན་དང༌། ཆས་གོས། གཙུག་རྒྱན། མགུལ་རྒྱན་བཅས་ཆ་
ཚང་བ་ཁུར་ནས་སླེབས། མར་ལུ་ཧྥུས་གྱོན་པ་དང་རྒྱན་ཆ་རྣམས་ཁུར་ཏེ་སྲས་མོའི་
གཟིམ་ཆུང་དུ་བསྐྱོད་ནས་སྨྲས་པར། བདག་གི་བརྩེ་བའི་ཆུང་མ། རྒྱན་གོས་འདི་
དག་ཁྱེད་ལ་འབུལ།
སྲས་མོ་ནི་རྒྱན་ཆ་དང་གྱོན་པ་དེ་དག་མཐོང་བ་ན་ཡིད་དགའ་སྤྲོས་མྱོས་ཏེ་
རྒྱན་གོས་རྣམས་ལག་གིས་འཕྱར་ནས་ཞིབ་པར་ལྟ་བའི་ཚེ་མཛེས་པའི་རྒྱན་ཆ་དེ་དག་
གི་ཁྲོད་དུ་གཡུ་བྱུར་མུ་ཏིག་སོགས་རིན་པོ་ཆེའི་ཕྲ་ཚོམ་བཏབ་པའི་རྐང་གདུབ་དང་།
ལག་གདུབ། སྐེ་རྒྱན། སྐ་རགས་སོགས་ནི་མཛེས་ཤིང་ཡིད་དུ་འོང་བ་ཞིག་མཆིས་
ཤིང༌། དེ་དག་གི་ཕྲ་རྒྱན་རྒྱག་སྟངས་ལ་མཚོན་ན་སྒྱུ་མ་མཁན་གྱི་ལག་རྒྱུན་ལས་
བྱུང་བས་རིན་ཐང་གཞལ་དུ་མེད་པར་མཆིས། སྲས་མོས་སྤྲོ་བ་ཆེན་པོས་རྒྱན་གོས་
རྣམས་ལུས་ལ་གྱོན་པའི་ཚེ་ཆ་འཛབས་རིང་ཐུང་རང་གི་ལུས་ལ་ཚད་ནས་བཟོས་
པ་ལྟ་བུ་ཞིག་ཡོད་པས། མོས་གྱོན་ཆས་དང་རྒྱན་ཆ་དེ་དག་ལ་ཤིན་ཏུ་གཅེས་པར་
བཟུང་ནས་གནས་སྐབས་སྒྲོམ་བུར་བཅུག་ཐོག་ལོ་གསར་དང་དུས་ཆེན་སྐབས་སུ་
671

༄༅།།མཚན་ཞག་སྟོང་གི་གཏམ་རྒྱུད།
གྱོན་རྒྱུར་བཞག
མར་ལུ་ཧྥུས་རྒྱན་གོས་འདི་དག་ཁྱེད་ཀྱིས་རྣམ་ཀུན་ནས་གྱོན་འདོགས་བྱས་ན་
འགྲིག བདག་ལ་རྒྱན་གོས་འདི་རིགས་ཁྱེད་ཀྱིས་གྱོན་མི་ཚར་བ་འདོན་རྒྱུ་ཡོད་ཅེས་
བརྗོད།
སྲས་མོས་རྩ་ཆེའི་རྒྱན་གོས་གསར་པ་དེ་དག་ལུས་ལ་གྱོན་པ་ན། ཕོ་བྲང་ནང་
གི་གཞོན་ནུ་མ་དང་ཞལ་ཏ་མ་རྣམས་ནི་ཡིད་ལ་སྤྲོ་བ་དཔག་མེད་བྱུང་ནས་ཐམས་
ཅད་འཚང་ག་ཤིག་ཤིག་གིས་མར་ལུ་ཧྥུའི་ལག་ཏུ་འོ་སྦྱར། མར་ལུ་ཧྥུ་ཡང་ཡིད་
ལ་སྤྲོ་བ་ཆེན་པོ་བརྟས། ཡང་མར་ལུ་ཧྥུས་གསང་སྟབས་ཀྱིས་གཟིམ་ཆུང་གཞན་
ཞིག་ཏུ་སོང་ནས་ལག་གི་སོར་གདུབ་འཕུར་ཙམ་བྱས་པ་ན་དེ་མར་ཨི་པི་སེར་ཏོ་ཐུ་
སླེབས། མར་ལུ་ཧྥུས་ཁོ་ལ་སླར་ཡང་གྱོན་ཆས་ཁ་གསར་བརྒྱ་ཕྲག་གཅིག་དང་རྒྱན་
ཆ་བརྒྱ་ཕྲག་གཅིག་ཁུར་ཡོང་དགོས་པའི་བཀའ་བཏང་མ་ཐག་ཨི་པི་སེར་ཏོ་ཐུས་ཁྱེད་
ཀྱི་བཀའ་བཞིན་ཞུའོ། ཞེས་བརྗོད་ནས་དེ་མར་གྱོན་ཆས་དང་རྒྱན་ཆ་བརྒྱ་ཕྲག་རེ་
བཏོན།
མར་ལུ་ཧྥུས་སྐད་ཆེན་གྱིས་ཕོ་བྲང་ནང་གི་གཞོན་ནུ་མ་དང་ཞལ་ཏ་མ་རྣམས་
བོས་པས་ཁོང་རྣམས་དེ་གར་སླེབས་བྱུང་བ་ན་དེ་རྣམས་མི་རེར་གྱོན་པ་དང་རྒྱན་ཆ་
ཆ་ཚང་རེ་བྱིན། གཞོན་ནུ་མ་དང་ཞལ་ཏ་མ་རྣམས་སྤྲོ་བ་ཆེན་པོས་གོས་གྱོན་ཞིང་
རྒྱན་ཆ་བཏགས་པས། དེ་རྣམས་ཐམས་ཅད་མཛེས་ཤིང་ཡིད་དུ་འོང་བའི་ལྷ་ཡི་བུ་
མོ་ལྟ་བུར་གྱུར། སྲས་མོ་ནི་གཞོན་ནུ་མ་དེ་དག་གི་ཁྲོད་དུ་རི་བོང་འཛིན་དེ་རྒྱུ་སྐར་
ཚོགས་ཀྱི་དབུས་སུ་བྱོན་པ་ལྟར་མཛེས།
672, 473

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
རྒྱལ་པོ་དང་སྲིད་བློན་གཉིས་མར་ལུ་ཧྥུའི་མཐིལ་རྟོགས་ཐབས་ལ་གྲོས་པ།
སྲས་མོས་བཙུན་མོའི་དབུ་རྒྱན་དང་ཆས་གོས་བཀླུབས་པའི་གནས་ཚུལ་རྒྱལ་
པོའི་སྙན་དུ་འཁྱོལ་བ་ན། རྒྱལ་པོ་ནི་རང་གི་སྲས་མོར་གཅེས་པས་སྲས་མོའི་གཟིམ་
ཆུང་དུ་གཟིགས་པར་ཕེབས། དེ་གར་སྲས་མོ་དང་ཞལ་ཏ་མ་རྣམས་མཛེས་པའི་རྒྱན་
གོས་བཟང་པོ་བཀླུབས་ཏེ་ལྷའི་བུ་མོ་ལྟར་མཛེས་ཤིང༌། དེ་རྣམས་ཀྱི་གོས་དང་རྒྱན་
ཆ་སོགས་ནས་གསེར་འོད་ཆེམ་ཆེམ་དུ་འཕྲོ་བ་སྲིད་ན་དཀོན་པའི་རིན་ཆེན་འབའ་
ཞིག་ཏུ་མཆིས། ཚུལ་འདི་གཟིགས་པས་རྒྱལ་པོ་ནི་ངོ་མཚར་དང་སོམ་ཉིའི་བློ་ཅིག་
ཅར་དུ་འཕེལ་བས་རང་གི་འདྲེན་བྱེད་ཟུང་ལ་ཡང་ཡིད་རྟོན་མེད་པར་སྲིད་བློན་
བོས་ནས་རང་གི་ལྟ་ཚུལ་གླེང་རྗེས་སྲིད་བློན་གྱིས་བསམ་གཞི་དྲིས།
སྲིད་བློན་ན་རེ། མགོན་པོ་མཁྱེན་ནོ།། གནས་ཚུལ་འདི་ཚོང་དཔོན་གྱི་རིགས་
ལ་གཏན་ནས་ཡོང་སྲིད་པ་མ་ཡིན་ཞེས་རང་གི་ལྟ་ཚུལ་གླེང་། ཅི་ཕྱིར་ཞེ་ན། ཚོང་
རིགས་ནི་ཁེ་སླེབས་དང་ཚོང་ཁེ་འབའ་ཞིག་དོན་གཉེར་བྱེད་པ་དཔེར་ན། དོན་
མཐུན་པ་རྣམས་ཀྱིས་ཕྱག་བདར་གྱི་ཕྱིས་རས་ལྟ་བུ་དངོས་པོ་དཀྱུས་མ་ཞིག་ཡིན་
ཡང་ཚོང་ཁེ་མ་བྱུང་ན་ལོ་ཤས་ཁྲོམ་ཐོག་ཏུ་འདོན་དགོས་བྱུང་ཡང་ཁེ་མེད་དུ་ཚོང་
བ་མ་ཡིན། འོན་ཀྱང་ཁོ་ལྟ་བུ་གསེར་དངུལ་རིན་ཆེན་གྱི་ནོར་རྫས་ས་རྡོར་སྤྱོད་པ་
བཞིན་ཕངས་མེད་བྱེད་མཁན་ཚོང་པ་གང་ན་ཡོད་དམ། ལྷག་པར་དུ་ཁོ་པའི་རྩ་
ཆེའི་རིན་ཆེན་ནོར་རྫས་དེ་རིགས་ས་སྐྱོང་རྒྱལ་པོ་ལའང་མེད་པའི་རིན་པོ་ཆེ་ཁྱད་
དུ་འཕགས་པ་ཞེ་གཅིག་ཡིན་པ་དང་། གཞན་ཡང་ཚོང་ཟོག་དོས་ཁལ་མང་པོ་
673

༄༅།།མཚན་ཞག་སྟོང་གི་གཏམ་རྒྱུད།
འདི་འདྲ་བདག་ཏུ་བཟུང་བའི་འབྱོར་ཆེན་ཚོང་པ་ཞིག་ག་ལ་ཡོད། དེ་ལྟར་ན་བྱ་བ་
འདིར་གནད་མ་རྟོགས་པའི་རྒྱུ་རྐྱེན་ཞིག་ཡོད་ངེས་ལ་བརྟེན་རྒྱལ་པོའི་ཐུགས་བློར་
བབས་ཚེ་ཁོ་བོས་བྱ་བ་འདིའི་མཐིལ་མཐའ་རྟོགས་པར་བྱེད་དོ་ཞེས་བརྗོད།
རྒྱལ་པོ་ན་རེ། དེ་རང་འགྲིག ཁྱོད་ཀྱི་གང་འདོད་པ་བཞིན་གྱིས།
སྲིད་བློན་ན་རེ། སླད་ནས་རྒྱལ་པོ་ཆེན་པོས་ཁོ་དང་ཉེ་བར་མཛོད་ལ་རྟག་ཏུ་
བརྩེ་བའི་གསུང་གླེང་ཀྱང་མང་དུ་མཛད་དགོས་པ་དང་ངོ་བསྟོད་ཀྱི་གཏམ་སྙན་པོས་
བློ་བཀུག་སྟེ་ཁོ་པ་སྐྱེད་མོས་ཚལ་དུ་རྐང་འཆམ་དུ་ཁྲིད་ཐུབ་པ་མཛོད། དེར་སླེབས་
པ་དང་བདག་གིས་ཁོ་ལ་ཆང་རག་དྲངས་ཏེ་མྱོས་བྱེད་ཀྱིས་བཟི་བར་བྱེད། ཁོ་པ་
ར་རོས་ནས་རིག་འཚོ་མ་ཟིན་པའི་སྐབས་དེར་ཁོ་ལ་གཏམ་དྲིས་ཚེ་ཁོ་པས་གཏམ་
དྲང་པོ་མི་ཤོད་པ་ཅི་ལ་སྲིད། དེ་ལྟར་ང་ཅག་རྣམས་ཀྱིས་ཁོ་པའི་གནས་ཚུལ་ངོ་མ་
རྟོགས་རྗེས་ཁོ་པར་ཁ་གཏད་ཇི་ལྟར་གཅོག་དགོས་པ་སླ་ཡི། དྲང་པོར་བརྗོད་ན་
ཁོ་པའི་སྨྱོ་སྤྱོད་འདི་ནི་ཉེན་ཁ་ཤིན་ཏུ་ཆེ། གལ་ཏེ་ཁོ་པ་འདོད་རྔམ་གྱིས་བརླམས་
ནས་ལྷ་འདྲེའི་གཡང་ནོར་རྫུ་འཁྲུལ་ཅན་གྱི་རིགས་བརྐུས་ཡོད་ན་ཁོ་ནི་རྒྱུ་དངུལ་ལ་
ཇི་མི་སྙམ་པས། ཁོས་རང་གི་གཏོང་ཕོད་ཆེ་བའི་གཡོ་ཐབས་ལ་བརྟེན་ནས་དམག་
མི་རྣམས་བསླུས་ཏེ་རྒྱལ་གཞིས་ཕྲོགས་སོང་ན་རི་ཉིལ་ཐག་པས་མི་འདུམ་པའི་བྱ་བ་
ནག་པོ་ཡོང་ངེས་རེད་ཅེས་བརྗོད།
རྒྱལ་པོས་ཁྱོད་ཀྱིས་བཤད་པ་བདེན། ཞེས་སྲིད་བློན་གྱི་གཏམ་ལ་མོས་ཏེ་ཕྱི་
ཉིན་ནས་བཟུང་སྲིད་བློན་གྱི་བསམ་ཇུས་བཞིན་བསྒྲུབ་རྒྱུར་གཏན་འཁེལ།
674

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
རྒྱལ་པོ་དང་སྲིད་བློན་གཉིས་པོས་མར་ལུ་ཧྥུ་གླིང་གཏོང་སྤྲོ་སྐྱིད་ལ་གདན་དྲངས་པ།
དེ་ཉིན་མཚན་མོ་རྒྱལ་པོ་ནི་རྨི་ལམ་ཟང་ཟིང་གི་ངང་དུ་ཞག་གཅིག་འདས། ཕྱི་
ཉིན་རྒྱལ་པོ་མནལ་ལས་བསད་པའི་ཚེ་ཕྱི་རོལ་ནས་འུར་ཟིང་གི་སྒྲ་ཞིག་བྱུང་བས་
རྒྱལ་པོས་ཡར་བཞེངས་ཏེ་གཟིགས་པར་ཕེབས་པའི་ཚེ་བྲན་འཁོར་དང་རྟ་གཡོག་
རྣམས་འཇིགས་སྣང་ཆེན་པོས་འུར་ཟིང་རྒྱག་པ་ན། རྒྱལ་པོས་ཁོ་ཅག་རྣམས་ཅི་བྱེད་
པ་ཡིན་ནམ་ཞེས་དྲིས།
འཁོར་གཡོག་ཅིག་གིས། ཀྱེ། རྒྱལ་པོ་ཆེན་པོ་མཁྱེན། ཁ་ཉིན་ཚོང་ཟོག་འདྲེན་
པའི་ཁལ་མ་རྣམས་ཆིབས་རའི་ནང་བཏགས་ནས་ཡོད་པ་ད་ནང་ངེད་རྣམས་གཟན་
ཆག་སྟེར་བར་འགྲོ་སྐབས་འགེལ་ཁལ་རྟ་དྲེལ་གཅིག་ཀྱང་མཐོང་རྒྱུ་མེད་པ་མ་ཟད།
ཁལ་མ་འདེད་མཁན་འཁོར་གཡོག་དེ་རྣམས་ཀྱང་གར་སོང་ཆ་མེད་དུ་སོང་བ་ཅི་
ཡིན་ང་ཅག་གིས་ཀྱང་མི་ཤེས་ཞེས་བརྗོད། གློ་བུར་གྱི་གནས་ཚུལ་དེ་ཐོས་པས་
རྒྱལ་པོ་ནི་ཡ་མཚན་ཆེན་པོ་སྐྱེས། ཅི་ཕྱིར་ཞེ་ན། རྒྱལ་པོས་འགེལ་ཁལ་རྟ་དྲེལ་དང་
འཁོར་གཡོག་རྣམས་ལྷ་འདྲེའི་སྤྲུལ་པ་ཡིན་པ་མི་རྟོགས་པས། ཁོང་ཁྲོ་ཆེན་པོས་བྲན་
འཁོར་རྣམས་ལ་འགེལ་ཁལ་རྟ་དྲེལ་སྟོང་གཅིག་དང་འཁོར་གཡོག་བརྒྱ་ཕྲག་ལྔ་ཞག་
གཅིག་ལ་ཁབ་ས་ཐིམ་དུ་གྱུར་བ་ཁྱོད་ཅག་གིས་མི་ཚོར་བ་ཅི་ཡིན། ཁྱོད་ཅག་རྣམས་
འདིར་མ་སྡོད་སོང་ཞིག སྲས་མོའི་གོ་མག་གཉིད་ལས་བསད་མཚམས་གནས་ཚུལ་
འདི་ཁོ་ལ་ཤོད་ཅིག་ཅེས་བསྡིགས།
བྲན་འཁོར་རྣམས་ཀྱིས་རྒྱལ་པོའི་བཀའ་བཞིན་ཕྱིར་ནུད་བརྒྱབ་ནས་སོང་སྟེ་
675

༄༅།།མཚན་ཞག་སྟོང་གི་གཏམ་རྒྱུད།
རང་རང་སོ་སོར་ཉེས་འགན་མི་ཡོང་བའི་ཆེད་དུ་གནས་ཚུལ་སྙན་སེང་ཞུ་བར་སྲས་
མོའི་གོ་མག་གི་གཟིམ་ཆུང་སྒོ་ཁར་དངངས་སྐྲག་ཆེན་པོས་བསྒུགས་ནས་བསྡད།
བྲན་འཁོར་རྣམས་ཡིད་ལ་མི་བཟོད་པའི་འཇིགས་སྣང་སྐྱེས་ནས་སྡོད་པའི་ཚེ་
གོ་མག་མར་ལུ་ཧྥུ་འགྱིང་སྟབས་དང་བཅས་གཟིམ་ཆུང་ལས་ཕྱིར་དོན་བྱུང་བ་ན།
བྲན་འཁོར་རྣམས་དེ་གར་ཡིད་མུག་སྟེ་བསྡད་པའི་ཚུལ་དེ་མཐོང་བ་དང་ཁོས་གནས་
ཚུལ་ཅི་བྱུང་བ་ཡིན་ནམ་ཞེས་དྲིས།
བྲན་འཁོར་རྣམས་ཀྱིས་ཚོང་ཟོག་འདྲེན་ཁལ་རྟ་དྲེལ་རྣམས་གར་སོང་མེད་པའི་
གནས་ཚུལ་བརྗོད་པ་ན། གོ་མག་ནི་ཇི་མི་སྙམ་པར་རྟ་དྲེལ་རྣམས་བོར་བརླག་སོང་
བར་ཧ་ལས་དགོས་པ་ཅི་ཡོད། ཁྱོད་ཅག་རྣམས་རང་གནས་སུ་ལོག་སོང་ཞེས་བརྗོད།
རྟ་དྲེལ་ཁྱོན་ཆེ་བོར་བརླག་སོང་ན་ཡང་མར་ལུ་ཧྥུ་ནི་ཕངས་སེམས་ཏིལ་འབྲུ་
ཙམ་མེད་པའི་ཚུལ་དེ་རྒྱལ་པོས་གཟིགས་པའི་ཚེ། སྲིད་བློན་གྱི་རྣ་སྒོར་ཤབ་ཤུབ་ཏུ་
གོ་མག་གིས་རྒྱུ་ནོར་ལ་གཙིགས་མེད་པ་འདི་འདྲ་ཅི་ཡིན། དོན་དེ་ལ་རྒྱུ་རྐྱེན་ངེས་
ཅན་ཞིག་ཡོད་པར་ངེས་སོ་ཞེས་བརྗོད།
རྒྱལ་པོ་དང་སྲིད་བློན་གཉིས་པོས་མར་ལུ་ཧྥུ་དང་ཡུད་ཙམ་གླེང་མོལ་བྱས་རྗེས་
རྒྱལ་པོས་མར་ལུ་ཧྥུ་ལ་སྨྲས་པར། བདག་གི་བརྩེ་བའི་གོ་མག ང་ཅག་རྣམས་སྐྱེད་
མོས་ཚལ་དུ་རྐང་འཆམ་དུ་སོང་ན་ལེགས་སམ་ཞེས་དྲིས།
མར་ལུ་ཧྥུ་ན་རེ། དེ་རང་འགྲིག་ཅེས་བརྗོད་ནས་རྒྱལ་པོའི་བཀའ་དང་དུ་
བླངས།
རྒྱལ་པོ་དང༌། སྲིད་བློན། མར་ལུ་ཧྥུ་གསུམ་པོ་དཔུང་གཤིབས་ཀྱིས་སྐྱེད་
མོས་ཚལ་དུ་རྐང་འཆམ་ལ་སོང་ནས་འབྲས་བུའི་ཚོགས་ཀྱིས་དུད་པའི་རྩི་ཤིང་ལྗོན་
བཟང་ཞིག་གི་འོག་ཏུ་ལངས་སྟབས་ངང་ཤག་ཤག་ཏུ་རྒྱུགས་པའི་དྭངས་བསིལ་ཆུ་
676

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཕྲན་དང་། རྣ་བར་འཇེབས་པའི་བྱ་དང་བྱིའུའི་སྐད་སྙན་སོགས་ཉམས་དགའ་ཡིད་
དུ་འོང་བའི་སྣོད་བཅུད་ཀྱི་གཟིགས་མོའི་དགའ་སྟོན་ལ་ཚིམ་པར་སྤྱད། དེ་ནས་
མེ་ཏོག་རྣམ་པར་བཞད་པའི་བསིལ་ཁང་དུ་ལྷོད་སྡོད་ཀྱིས་ཕན་ཚུན་མཛའ་བརྩེའི་
གཏམ་གླེང་དང་། སྲིད་བློན་གྱིས་སྙན་པའི་གཏམ་རྒྱུད་བཤད་རྗེས་མཉམ་དུ་གུང་
ཟས་ལ་རོལ།
སྲིད་བློན་གྱིས་ཨུ་ནན་ཆེན་པོས་མར་ལུ་ཧྥུ་ལ་ཆང་རག་དྲངས་པ།
གུང་ཟས་ཟིན་ནས་ཚང་མ་ཁ་བཀྲུ་ལག་བཤལ་བྱས་རྗེས་སྲིད་བློན་གྱིས་ཆང་
རག་བཏེགས་པའི་འགོ་བཙུགས་ཏེ་ཆར་དཀར་དང་པོ་རྒྱལ་པོར་བཏེགས། དེ་ནས་
ཆང་དཀར་གཉིས་པ་བཏེགས་ནས་འཛུམ་དམུལ་དམུལ་གྱིས་མར་ལུ་ཧྥུའི་མདུན་དུ་
སོང་སྟེ་སྨྲས་པར། བདག་གིས་ཁྱེད་ལ་མཆོད་ཆང་ཞལ་དཀར་གང་འདེགས། བཞེས་
ཁྲུང་འདི་ནི་ལྷ་ཡི་བདུད་རྩི་ལས་ཀྱང་ལྷག་པས་མི་དྲག་དཔོན་རིགས་རྣམས་ཀྱིས་
ཀྱང་བསྔགས་བརྗོད་ཀྱི་མེ་ཏོག་ལན་བརྒྱར་བསྟོར་བ་ཡིན་ཞེས་བརྗོད།
མར་ལུ་ཧྥུས་འདི་འདྲ་ཅི་ཡིན་ཞེས་དྲིས།
སྲིད་བློན་ན་རེ། འདི་ནི་ལོ་མང་བསྙལ་བའི་བདུད་རྩིའི་ཟག་ཁུ་ཡིན་པས་འདི་
བཞེས་ན་ཁྱེད་ཀྱི་ཐུགས་ལ་བདེ་བ་ཚད་མེད་འཕེལ་ངེས་རེད་ཅེས་འཛུམ་པའི་རྣམ་
འགྱུར་དང་བཅས་ཆང་རག་གི་ཡོན་ཏན་ཁ་བཤད་ལྕེ་ལ་མ་ཐོགས་པ་ཞིག་བརྗོད།
གཏམ་དེ་དག་ཐོས་པས་མར་ལུ་ཧྥུ་ཡིད་ཤིན་ཏུ་མགུ་བར་གྱུར་ནས་སྤྲོ་བ་ཆེན་པོའི་
ངང་ཆང་རག་བཏུངས་པ་མ་ཟད། འཐུང་བཞིན་འཐུང་བཞིན་འཐུང་ཁ་ཇེ་རྒྱས་སུ་
677

༄༅།།མཚན་ཞག་སྟོང་གི་གཏམ་རྒྱུད།
སོང་བས། སྲིད་བློན་གྱིས་ཁོ་ལ་ཆང་རག་བར་མེད་དུ་དྲངས་པས་ར་རོས།
མར་ལུ་ཧྥུ་མྱོས་བྱེད་ཀྱིས་རབ་ཏུ་བཟི་ནས་རིག་ཚོ་མ་ཟིན་པའི་སྐབས་དེར་
སྲིད་བློན་གྱིས་བློ་ཁོག་ཆེན་པོས་ཁོ་ལ་ཚོང་དཔོན་མར་ལུ་ཧྥུ། ཨཱ་ལཱ་ཚད་བཙུགས།
ཁྱེད་ཀྱི་ལས་འདིས་བདག་ཡིད་འཕྲུལ་བར་བྱས་སོ། ཁྱེད་ཀྱི་རིན་ཆེན་ནོར་རྫས་
དེ་རིགས་ཏ་ཟིག་གི་རྒྱལ་པོ་ལ་ཡང་ཡོད་མི་སྲིད་ན་ཁྱེད་ལ་གང་ནས་བྱུང་བ་ཡིན་
ནམ། ང་ཅག་གིས་མི་ཚེ་འདིར་ཁྱེད་འདྲ་བའི་ཚོང་པ་རྒྱུ་ཆེན་འདི་འདྲ་མཐོང་མྱོང་
བ་མ་ཡིན་ལ་ཁྱེད་ལྟ་བུ་བློ་གཤོགས་ཆེ་ལ་གཏོང་འཕོད་ཅན་གྱི་ཚོང་པ་འདི་འདྲ་ག་
ལ་ཡོད། ཁྱེད་ཀྱི་སྒྲོབ་ཉམས་ལ་བལྟས་ཚེ་ས་སྐྱོང་རྒྱལ་པོའི་ཚུལ་དུ་འདུག་ན་ཁྱེད་ནི་
ཚོང་པ་ག་ལ་ཡིན། ཨཱ་ལཱ་ཚད་བཙུགས། ཁྱེད་ཀྱི་གནས་ཚུལ་ངོ་མ་ང་ཅག་ལ་ཤོད་
དང་ཞེས་བརྗོད།
མར་ལུ་ཧྥུ་མི་མེད་ལུང་སྟོང་དུ་བསྐྱུར་བ།
མར་ལུ་ཧྥུ་ནི་སྲིད་བློན་གྱི་མགོ་སྐོར་བསླུ་བྲིད་ཀྱི་རྒྱ་རྙིར་ཚུད་པས་བཟི་གཏམ་
ཁ་ནས་ཤོར་ཏེ་སྨྲས་པར། བདག་ནི་ཚོང་པ་མ་ཡིན་ལ་མི་དྲག་འབྱོར་ལྡན་རིགས་
ཀྱང་མ་ཡིན། ……………ཞེས་རང་གི་གནས་ཚུལ་ངོ་མ་ཞིབ་པར་བཤད།
སྲིད་བློན་གྱིས་ང་ཅག་གི་སྦྱིན་བདག་མར་ལུ་ཧྥུ། ཨཱ་ལཱ་ཚད་བཙུགས།ཁྱེད་ཀྱི་
སོར་གདུབ་དེ་ངེད་རྣམས་ལ་སྟོན་དང་། ང་ཅག་གིས་དེའི་མཐུ་ནུས་ཇི་འདྲ་ཡོད་
མིན་ལྟའོ་ཞེས་བརྗོད།
སྐབས་དེར་མར་ལུ་ཧྥུ་མྱོས་བྱེད་ཀྱི་བཟི་བའི་མིག་གཉིས་ཟུམ་ཟུམ་བྱེད་བཞིན་
678

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལག་གི་སོར་གདུབ་ཕུད་དེ་སྲིད་བློན་ལ་སྤྲད་ནས་ཁྱོད་ལེགས་པར་ལྟོས་ཤིག་ཅེས་
བརྗོད།
སྲིད་བློན་གྱིས་སོར་གདུབ་ལག་ཏུ་བླངས་ཏེ་ཞིབ་པར་བལྟས་རྗེས་བདག་གིས་
སོར་གདུབ་འདི་འཕུར་བར་བྱས་ན་རྒྱལ་ཆེན་དེ་སླེབས་ཡོང་བ་ཡིན་ནམ་ཞེས་དྲིས།
མར་ལུ་ཧྥུ་ན་རེ། ཁྱོད་ཀྱིས་འཕུར་ཙམ་གྱིས་དང་ཁོ་སླེབས་ཡོང་བ་ཡིན།
སྲིད་བློན་གྱིས་སོར་གདུབ་འཕུར་ཙམ་བྱས་པ་ན་གློ་བུར་དུ་སྦྱིན་བདག་མཁྱེན།
ཁྱེད་ཀྱི་བཀའ་བཞིན་བདག་འདི་གར་སླེབས་ཡོད། ཁྱེད་གྲོང་ཁྱེར་རླག་དགོས་ན་ཁོ་
བོས་རླག གྲོང་གསར་པ་སྐྲུན་དགོས་ན་ཁོ་བོས་སྐྲུན། རྒྱལ་ངན་གང་ཞིག་ཆམ་ལ་
འབེབས་དགོས་ན་ཁོ་བོས་འབེབས། ཁྱེད་ལ་ཅི་དགོས་པ་ཁོ་བོས་བཀའ་གསུང་ཅི་
སྒྲུབ་ཞུ་ཞེས་པའི་སྒྲ་ཞིག་བྱུང༌།
སྲིད་བློན་གྱིས་མར་ལུ་ཧྥུ་ལ་མཛུབ་མོ་བཙུགས་ནས་ཁྱོད་ཀྱིས་མི་ངན་འདི་མི་
མེད་ལུང་སྟོང་ཞིག་ཏུ་བསྐྱལ་ཏེ་ཁོ་དེ་གར་ལྟོགས་རིད་ཤི་བར་འཇུག་ཅེས་བརྗོད།
རྒྱལ་ཆེན་གྱིས་ཁྱོད་ཀྱི་བཀའ་བཞིན་ཞུའོ། ཞེས་བརྗོད་མཚམས་མར་ལུ་ཧྥུ་
བཀྱག་སྟེ་མཁའ་ལ་འཕུར། མར་ལུ་ཧྥུའི་ཡིད་ལ་ད་ནི་འཆི་རྒྱུ་ལས་མ་འདས་སྙམ་
ནས་ངུ་ངག་དིར་དིར་དུ་ཨི་པི་སེར་ཏོ་ཐུ། ཁྱོད་ཀྱིས་བདག་གང་དུ་སྐྱེལ་རྩིས་ཡོད་
དམ་ཞེས་བརྗོད།
རྒྱལ་ཆེན་ན་རེ། བབདག་གིས་ཁྱོད་མི་མེད་ལུང་སྟོང་གི་ཡུལ་ཞིག་ཏུ་སྐྱེལ། གླེན་
པ་ཁྱོད་ཀྱིས་རང་གི་རྩ་ཆེའི་ནོར་བུ་སྐྱེ་བོ་གཞན་ལ་སྟོན་པ་ཅི་ཡིན། བདག་ལ་ཨཱ་
ལཱའི་བཀའ་ཆད་མ་ཕོག་ན་ཁོ་བོས་ཁྱོད་ཁྲེ་ཙེ་དྲུག་སྟོང་གི་མཁའ་དབྱིངས་ནས་བསྐྱུར་
རྒྱུ་ཡིན་ན་ཁྱོད་ས་ཐོག་ཏུ་མ་རེག་པའི་སྔོན་ནས་ཁྱོད་ཀྱི་ལུས་འདི་རླུང་དྲག་པོས་ཕྱེ་
མར་བརྡལ་ངེས་རེད།
679

༄༅།།མཚན་ཞག་སྟོང་གི་གཏམ་རྒྱུད།
མར་ལུ་ཧྥུ་ནི་རང་ལ་ཁ་རྡུང་དྲག་པོ་ཁེལ་བས་ཡིད་རབ་ཏུ་སྐྱེངས་ཏེ་གཏམ་སྨྲ་
བའི་སྤོབས་པ་དང་བྲལ། ཡུད་ཙམ་སོང་རྗེས་མི་མེད་ལུང་སྟོང་ཞིག་ཏུ་སླེབས་པ་ན་
ཨི་པི་སེར་ཏོ་ཐུས་མར་ལུ་ཧྥུ་དེ་གར་བསྐྱུར་ཏེ་སོང་།
རྒྱལ་པོ་མི་མེད་ལུང་སྟོང་དུ་བསྐྱུར་བ།
སྲིད་བློན་གྱིས་མར་ལུ་ཧྥུའི་སོར་གདུབ་ཕྲོགས་རྗེས་སྒྲོབ་ཉམས་ཆེན་པོས་རྒྱལ་
པོར་སྨྲས་པར། བདག་གིས་ཁྱེད་ལ་གོ་མག་དེ་སྐྱེ་བོ་གཡོ་ཁྲམ་ཅན་ཞིག་ཡིན་ཚུལ་
ལན་མང་བརྗོད་ཀྱང་ཁྱེད་ནི་ཡིད་མི་ཆེས།
རྒྱལ་པོ་ན་རེ། ཁྱོད་ཀྱིས་བཤད་པ་བདེན། ཨཱ་ལཱ་ཐུགས་རྗེ་ཅན་གྱིས་ཁྱོད་ལ་
རྟག་ཏུ་གཟིགས་པར་ཤོག དནི་ཁྱོད་ཀྱིས་སོར་གདུབ་དེ་བདག་ལ་སྟོན།
སྲིད་བློན་གྱིས་ཁྲོ་ཚུབ་ཆེན་པོས་རྒྱལ་པོའི་བཞིན་ལ་ཐུ་ལུད་བཏབ་ནས་བློ་ཆུང་
ཤེས་དམན་ཁྱོད་གོ་བར་གྱིས་ཤིག བདག་གིས་སོར་གདུབ་འདི་ཁྱོད་ལ་ཇི་ལྟར་སྤྲོད།
ད་ཆ་ཁོ་བོ་ནི་སོར་གདུབ་འདིའི་འཛིན་བདག་ཏུ་སོང་བས་ད་དུང་ཁྱོད་ལ་གཡོག་
རྒྱུག་དགོས་པ་ཡིན་ནམ། དྲང་པོར་བརྗོད་ན་བདག་གིས་ཁྱོད་ཕྱི་མའི་ལམ་དུ་བཏང་
ན་བསམས། ཞེས་བརྗོད་མུར་སོར་གདུབ་འཕུར་ནས་རྒྱལ་ཆེན་བོས་ཏེ་སྨྲས་པར།
ཁྱོད་ཀྱིས་རྒྱལ་ངན་འདི་ཁོ་པའི་གོ་མག་བསྐྱུར་བའི་ཡུལ་མི་མེད་ལུང་སྟོང་དེར་སྐྱུར་
ཤོག་ཅེས་བརྗོད།
རྒྱལ་ཆེན་གྱིས་རྒྱལ་པོ་བཀྱག་ནས་མཁའ་ལ་ཕུར་ཏེ་མི་མེད་ལུང་སྟོང་གི་ཡུལ་
དེར་སྐྱུར་བའི་གྲབས་བྱེད་པའི་ཚེ་རྒྱལ་པོས་སྲོག་བདག་རྒྱལ་པོ་ཁྱེད་ཀྱིས་བདག་ལ་
680

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
དྲང་པོར་གསུང་བར་མཛོད། ཁོ་བོས་ཉེས་པའི་ལས་ཅི་བྱས་སམ་ཞེས་དྲིས།
རྒྱལ་ཆེན་ན་རེ། ཁྱོད་ཀྱིས་ཅི་ཉེས་པ་བདག་གིས་མི་ཤེས། བདག་ནི་རང་གི་
སྦྱིན་བདག་གི་བཀའ་བརྩི་དང་ལེན་ཞུ་དགོས་པ་ཡིན། ཅི་ཕྱིར་ཞེ་ན། ཁོ་བོ་ནི་སོར་
གདུབ་དེའི་བདག་པོའི་བཀའ་ལས་འགོང་རུང་བ་མ་ཡིན། ཞེས་བརྗོད་མུར་འཕུར་
འགྲོ་བས་ཡུད་ཙམ་ཞིག་ལ་མར་ལུ་ཧྥུ་བསྐྱུར་སའི་མི་མེད་ལུང་སྟོང་གི་ཡུལ་དེར་
སླེབས་པ་དང་རྒྱལ་པོ་དེ་གར་བསྐྱུར་ནས་སོང་།
རྒྱལ་པོ་ཡུལ་དེར་བསྐྱུར་ཏེ་བཞག་པ་ན་དེ་ག་ནས་མར་ལུ་ཧྥུའི་གདུང་བའི་ངུ་
སྒྲ་ཐོས་པས་དེར་སོང་སྟེ་རང་ཐོག་ཏུ་བྱུང་བའི་ཆག་སྒོ་ཇུས་ཉེས་རྣམས་མར་ལུ་ཧྥུ་ལ་
བཤད་པ་ན་གཉིས་ཀ་ཡིད་སྐྱོའི་མཆི་མ་ལྷུང་ལྷུང་དུ་གཏོང་བཞིན་ཕན་ཚུན་འགྲན་
པ་ལྟར་ངུས། དུས་དེ་ནས་བཟུང་གྱོས་མག་གཉིས་པོ་ལས་དབང་གཅིག་ཏུ་འབྲེལ་
ནས་འཇིགས་རུང་དམྱལ་བའི་ལམ་དུ་འདྲེན་པའི་གཤིན་རྗེའི་ཕོ་ཉ་བསྒུགས་ནས་
བསྡད།
སྲིད་བློན་གྱིས་རྒྱལ་པོ་དང་མར་ལུ་ཧྥུ་གཉིས་མི་མེད་ལུང་སྟོང་གི་ཡུལ་དུ་སྤྱུགས་
ནས་རང་ཉིད་རྣམ་པར་རྒྱལ་རྗེས་ཕོ་བྲང་དུ་ལོག་སྟེ་ཞི་དྲག་བློན་པོའི་ཚོགས་རྣམས་
སྐོང་འགུག་གིས་རྒྱལ་པོ་དང་མར་ལུ་ཧྥུ་གཉིས་པོ་བརླག་ཚུལ་དང་སོར་གདུབ་ཀྱི་
ཁྱད་ནུས་སོགས་གླེང༌། མཐར་ཁོ་པས་འདོད་རྔམ་ཆེན་པོས་ཁྱོད་ཅག་གིས་ཁོ་བོ་རྒྱལ་
པོར་མ་བཀུར་ན་བདག་གིས་རྒྱལ་ཆེན་ལ་ཁྱོད་རྣམས་མི་མེད་ལུང་སྟོང་དུ་སྐྱུར་རྒྱུའི་
བཀོད་པ་བཏང་ནས་ཁྱོད་ཅག་ཐམས་ཅད་ལྟོགས་རིད་ཤི་བར་འཇུག་ཅེས་བརྗོད།
བློན་པོའི་ཚོགས་ཀྱིས་ང་ཅག་རྣམས་ཀྱིས་ཁྱེད་རྒྱལ་པོར་བཀུར་ནས་ཁྱེད་ཀྱི་
བཀའ་གསུང་ཅི་སྒྲུབ་ཞུ་རྒྱུ་ཡིན་ན་ཁྱེད་ཀྱིས་ང་ཅག་རྣམས་ལ་བཀའ་ཆད་མེད་པ་
མཁྱེན། ཞེས་ཞུ་བ་འཐེན་ནས་ཁོ་པ་རྒྱལ་པོར་མ་བཀུར་ཐབས་མེད་བྱུང༌།
681

༄༅།།མཚན་ཞག་སྟོང་གི་གཏམ་རྒྱུད།
སྲིད་བློན་གྱིས་སྲས་མོ་ཆུང་མར་བླངས་པ།
སྲིད་བློན་གྱིས་རྒྱལ་པོའི་སྲིད་ཁྲི་བཟུང་རྗེས་ཞི་དྲག་བློན་པོའི་ཚོགས་ལ་གསོལ་
རས་འབོར་ཆེན་སྟེར་བ་མ་ཟད། བློན་པོ་ཞིག་སྲས་མོའི་འགྲམ་དུ་ཁོ་པ་སྲས་མོར་
བརྩེ་བས་དོ་ནུབ་རང་གཉེན་སྒྲིག་བྱ་རྒྱུ་ཡིན་ན་སྲས་མོས་དེ་དོན་གྲ་སྒྲིག་བྱེད་དགོས་
པའི་བརྡ་སྐྱེལ་བར་བཏང༌། གཏམ་ངན་དེ་ཐོས་པ་དང་སྲས་མོ་ནི་གདུང་བས་ངུ་
ཤོར་བ་དང་ཡིད་ལ་མར་ལུ་ཧྥུ་དང་རྒྱལ་པོ་གཉིས་ནས་རང་ལ་མི་འདོད་ཆག་སྒོ་
བསྐྱལ་བར་བསམས། །ད་ནི་ཐབས་མ་བྱུང་བས་སྲས་མོས་སྲིད་བློན་ལ་གནས་སྐབས་
ངང་འཐེན་དགོས་ཚུལ་དང༌། མྱང་ཞག་ཐིམ་མཚམས་གཉེན་ཡིག་གིས་བཅད་དེ་
གཉེན་སྒྲིག་བྱེད་དགོས་ལུགས་ལན་བསྐུར། འོན་ཀྱང་སྲིད་བློན་ནི་སྲས་མོའི་འདོད་
བློར་མ་མོས་པས་སླར་ཡང་བློན་པོ་ཞིག་མངགས་ཏེ་མྱང་ཞག་སྲུང་དགོས་མིན་དང་
གཉེན་ཡིག་འཇོག་དགོས་མིན་ཁོ་པར་དགོས་གནད་མ་མཆིས་པ་དང་། ཁྲིམས་
ལུགས་དང་མཐུན་དགོས་མིན་ཡང་དགོས་པ་མེད་ཚུལ་བཅས་མདོར་ན་དོ་ནུབ་རང་
གཉེན་སྒྲིག་བྱེད་དགོས་པའི་བརྡ་སྦྱར། སྲས་མོ་ནི་བྱ་ཐབས་བྲལ་བས་སྲིད་བློན་གྱི་
འདོད་པར་མོས་པ་མི་བྱེད་ཐབས་མེད་བྱུང་ནས་ཁྱོད་གཉེན་སྒྲིག་ལ་འདི་ལྟར་བྲེལ་
ཚེ་སྲས་མོའི་གཟིམ་ཆུང་དུ་ཚུར་ཡོང་དགོས་ཚུལ་དང་སྲས་མོས་སྤྲོ་བ་ཆེན་པོས་བསུ་
བ་བྱེད་རྒྱུ་ཡིན་ལུགས་ཀྱི་ངག་ལན་བསྐུར།
སྲས་མོས་གཉེན་སྒྲིག་བྱེད་རྒྱུར་ཁས་བླངས་པ་ན་སྲིད་བློན་ནི་དགའ་བའི་འཛུམ་
མདངས་ཕྱུང་ཞིང་ཡིད་ལ་སྤྲོ་བ་དཔག་མེད་བརྟས། ཅི་ཕྱིར་ཞེ་ན། ཁོ་ནི་རིང་མོ་
682

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཉིད་ནས་སྲས་མོར་ཆགས་ཤིང་ད་ཆ་དངོས་སུ་གཉེན་སྒྲིག་བྱེད་རྒྱུའི་སྐལ་བཟང་ཐོབ་
པས། དེ་མར་གཉེན་སྟོན་རྒྱ་ཆེ་བཤམས་ཏེ་ཕྱོགས་བཞིའི་མགྲོན་པོ་འཛོམས་པའི་
དབུས་སུ་སྨྲས་པར། འདི་ནི་དོ་ནུབ་བདག་དང་སྲས་མོའི་བཀྲ་ཤིས་གཉེན་སྒྲིག་གི་
སྟོན་མོ་ཡིན་པས། ཁྱོད་ཅག་རྣམས་བཟའ་བཏུང་གི་གནས་ལ་ཅི་དགར་སྤྱོད་ཅིག་
ཅེས་བརྗོད།
མཆོད་དཔོན་ན་རེ། མིག་སྔར་ཁྱོད་སྲས་མོ་དང་གཉེན་སྒྲིག་བྱེད་པ་ནི་ཆོས་
ཁྲིམས་དང་འགལ། སྲས་མོ་ནི་ངེས་པར་དུ་མྱང་ཞག་ཐིམ་རྗེས་གཉེན་ཡིག་གིས་
བཅད་དེ་གཉེན་སྒྲིག་བྱེད་དགོས་པ་ཡིན་ཞེས་ནན་ཏན་གྱིས་བརྗོད།
སྲིད་བློན་ན་རེ། མྱང་ཞག་སྲུང་དགོས་མིན་ཁོ་བོས་མི་ཤེས། ཁྱོད་ཆོ་མེད་ཀྱི་
གཏམ་མ་མང་
མཆོད་དཔོན་ནི་རྙོག་དྲ་ཡོང་དོགས་ཀྱིས་རང་འདོད་མཐར་སྐྱེལ་མ་བྱས་པར་
རང་གི་འགྲམ་དུ་ཡོད་པའི་དཔོན་རིགས་ཤིག་ལ་ཤབ་ཤུབ་ཏུ་ཁོ་ནི་ཆོས་ལོག་པ་ཞིག་
རེད། ཁོ་ལ་རང་གིས་དད་པའི་ཆོས་ལུགས་ཤིག་ཡོད་པ་མ་རེད་ཅེས་བརྗོད།
དེ་ཉིན་མཚན་མོ་སྲིད་བློན་གྱིས་རང་ཉིད་མག་པའི་ཚུལ་གྱིས་འགྱིང་ཉམས་
དང་བཅས་སྲས་མོ་བཞུགས་པའི་གཟིམ་ཆུང་དུ་བསྐྱོད། སྲས་མོ་ནི་རིན་ཆེན་རྒྱན་
གོས་ཀྱི་གཟབ་མཆོར་རྣམ་པར་བཀྲ་བས་ཀུན་ནས་མཛེས་པར་བྱས་ཤིང་། ལྷ་ཡི་
བུ་མོ་ལྟ་བུའི་མཛེས་སྡུག་ལང་ཚོའི་དཔལ་ངོམ་བཞིན་སྲིད་བློན་འཛུམ་གྱིས་བསུས་
ནས་སྨྲས་པར། དོ་ནུབ་ནི་བཀྲ་ཤིས་པའི་དུས་བཟང་ཞིག་རེད། ཁྱེད་ཀྱིས་རྒྱལ་པོ་
དང་མར་ལུ་ཧྥུ་གཉིས་ཉམ་ཉེས་བཏང་ཡོད་ན་བདག་ནི་སྤྲོ་བ་ཆེན་པོ་འཕེལ་
ལོ་ཞེས་བརྗོད།
སྲིད་བློན་ནི་ངར་སེམས་ཆེས་ཆེར་འཕེལ་ནས་ཁོང་གཉིས་པོ་བདག་གིས་ཅི་
683

༄༅།།མཚན་ཞག་སྟོང་གི་གཏམ་རྒྱུད།
ནས་ཀྱང་གསོད་པར་བྱེད་དོ་ཞེས་བརྗོད།
སྲས་མོས་སྲིད་བློན་གདན་ཐོག་ལ་འཁོད་དུ་བཅུག་རྗེས་ཁོང་གཉིས་པོ་མཛའ་
བརྩེའི་གླེང་མོལ་བྱེད་འགོ་ཚུགས་ནས་ཕན་ཚུན་འདོད་གཏམ་དང་མཚར་གཏམ་ཅི་
རིགས་གླེང༌། སྲིད་བློན་ནི་སྲས་མོས་རང་ལ་བརྩེ་བ་ཐོབ་པའི་དགའ་ཚོར་གྱིས་ཁ་
བཀབ་སྟེ་དགོད་ཤོར།
སྐབས་དེར་སྲས་མོས་ངུ་ཅོ་ལྡིར་ནས་ཨ་ཙི། སྐུ་ངོ་ཆེ་མོ། སྐྱེས་པ་ཞིག་གིས་
ངེད་གཉིས་ལ་འཇབ་ལྟ་བྱེད་པ་ཁྱེད་ཀྱིས་མི་རིག་གམ། ཨཱ་ལཱ་མཁྱེན་ནོ༎ ཁྱེད་ཀྱིས་
ཁོ་མོ་སྒྲིབ་པར་གྱིས་དང་། ཁྱེད་ཀྱིས་རྒྱུས་མེད་ཀྱི་སྐྱེ་བོ་ཞིག་བདག་ལ་ལྟ་འཇུག་པ་
ཅི་ཡིན་ནམ་ཞེས་བརྗོད།
སྲིད་བློན་སྤྲོ་ལངས་ཏེ་རྒྱུས་མེད་ཀྱི་སྐྱེ་བོ་གང་ན་འདུག་གམ་ཞེས་བརྗོད།
སྲས་མོ་ན་རེ། གཟིགས་དང༌། སོར་གདུབ་འདི་ནང་ནས་སྐྱེ་བོ་ཞིག་གིས་
བདག་ལ་མིག་འབུར་ཚུགས་ཀྱིས་ལྟ་བར་བྱེད།
སྲིད་བློན་གྱི་ཡིད་ལ་རྒྱལ་ཆེན་གྱིས་ཁོང་གཉིས་ལ་ལྟ་བ་ཡིན་པར་སྙམ་སྟེ་
དགོད་བཞིན་དུ་ཁྱོད་སྐྲག་མི་དགོས། འདི་ནི་རྒྱལ་ཆེན་ཡིན་པས་ཁོ་ནི་བདག་གི་
ངག་བཀོད་ལ་ཉན་པ་ཡིན་ཞེས་བརྗོད།
སྲས་མོ་ན་རེ། བདག་ནི་ལྷ་འདྲེ་འདི་རིགས་ལ་ཤིན་ཏུ་སྐྲག་པས་ཁྱེད་ཀྱིས་
སོར་གདུབ་ཕུད་ནས་རྒྱང་ས་ཞིག་ཏུ་ཞོག་དང་ཞེས་བརྗོད་པས། སྲིད་བློན་གྱིས་སོར་
གདུབ་ལག་ནས་ཕུད་དེ་སྔས་འོག་ཏུ་བཞག
684

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
སྲས་མོས་རྒྱལ་པོ་དང་མར་ལུ་ཧྥུ་བསྐྱབས་པ།
སྲིད་བློན་ནི་རང་ལ་སྲས་མོས་དགའ་ངོ་མ་ཡིན་པར་སྙམ་པས་ཆགས་པའི་མེ་ལྕེ་
འབར་ཏེ་དགོད་འཚེར་འཚེར་ངང་སྲས་མོར་འདོད་སྲེད་ཀྱི་འདྲེ་ལག་བརྐྱངས།འོན་
ཀྱང་སྲས་མོ་ནི་ཐོག་མ་ཉིད་ནས་ཟོན་བློ་མི་གཡེལ་བར་གནས་པས་ཁོ་གཡེང་བའི་
སྐབས་སུ་གློ་བུར་དུ་ཁོ་པའི་བྲང་ཁར་རྡོག་པ་གནད་དུ་བསྣུན་པས་ཁོ་པ་ས་ལ་འགྱེལ་
ནས་དྲན་མེད་དུ་སོང༌། དེ་མར་སྐད་ཤུགས་ཆེན་པོས་རང་གི་འཁོར་གཡོག་བོས་པ་
ན་གཡོག་བཅུ་ཕྲག་བཞི་དུས་གཅིག་ཏུ་སླེབས་ནས་སྲིད་བློན་བཟུང་། དེ་ནས་སྲས་
མོས་རྟབ་རྟབ་པོར་སྔས་འོག་གི་སོར་གདུབ་བླངས་ནས་འཕུར་ཙམ་བྱས་པས་དེ་མར་
རྒྱལ་ཆེན་སྲས་མོའི་མདུན་དུ་སླེབས་ནས་སྨྲས་པར། ཁྱེད་ཀྱི་བཀའ་བཞིན་བདག་
འདིར་སླེབས་ཡོད་པས་ཁྱེད་ལ་བཀའ་ཅི་ཡོད་པ་སྩོལ་ཅིག
སྲས་མོས་ཁྱོད་ཀྱིས་མི་ངན་ཆོས་ལོག་པ་འདིའི་རྐང་ལག་ལྕགས་སྒྲོག་གིས་
བཅིངས་ཏེ་ལོགས་སུ་བཅུག་རྗེས་ཁྱོད་འདིར་བདག་གི་བཀའ་སྒུག་ལ་ཤོག་
ཅེས་བརྗོད།
རྒྱལ་ཆེན་གྱིས་སྲས་མོའི་བཀའ་བཞིན་སྲིད་བློན་གྱི་ལུས་ལྕགས་སྒྲོག་གིས་
བཅིངས་ཏེ་ཁང་བུ་ཞིག་ཏུ་བཅུག་རྗེས་སྲས་མོའི་འགྲམ་དུ་ཕྱིར་ལོག་གིས་མི་ངན་དེ་
ལུས་ལྕགས་སྒྲོག་གིས་བཅིངས་ཏེ་བཅུག་ནས་བཞག་ཡོད་ཅེས་བརྗོད།
སྲས་མོ་ན་རེ། ཁྱོད་ཀྱིས་རྒྱལ་པོ་དང་མར་ལུ་ཧྥུ་གང་དུ་བསྐྱལ་བ་ཡིན་ནམ་
ཞེས་དྲིས།
685

༄༅།།མཚན་ཞག་སྟོང་གི་གཏམ་རྒྱུད།
རྒྱལ་ཆེན་ན་རེ། ཁོང་གཉིས་པོ་མི་མེད་ལུང་སྟོང་ཞིག་ཏུ་བསྐྱུར་བ་ཡིན།
སྲས་མོ་ན་རེ། ཁྱོད་ཀྱིས་ཁོང་གཉིས་པོ་ད་ལྟ་འཕྲལ་མ་ཉིད་དུ་འདིར་ཁྲིད་ཡོང་
དགོས། རྒྱལ་ཆེན་གྱིས་ཁྱེད་ཀྱི་བཀའ་བཞིན་ཞུའོ།ཞེས་བརྗོད་པ་དང་ནམ་མཁར་
ལྡིངས་ནས་ཡུལ་མི་མེད་ལུང་སྟོང་དེའི་ཕྱོགས་སུ་འཕུར། དེ་གར་རྒྱལ་པོ་དང་མར་
ལུ་ཧྥུ་གཉིས་མྱ་ངན་གྱི་མཆི་མ་གཏོང་བཞིན་ཕན་ཚུན་མི་འདོད་པའི་འཁང་ར་བྱེད་
བཞིན་ཡོད་པ་ན་རྒྱལ་ཆེན་གྱིས་ཁྱེད་གཉིས་སྡུག་མི་དགོས།
སྐྱོབ་པའི་མགོན་པོ་སླེབས་ནས་ཡོད་དོ། ། ཞེས་བརྗོད་མཚམས་སྲིད་བློན་གྱི་
བྱས་ཉེས་ཞིབ་པར་གླེང་རྗེས་བདག་གིས་སྲས་མོའི་བཀའ་བཞིན་མི་ངན་དེ་ལུས་པོ་
ལྕགས་སྒྲོག་གིས་བཅིངས་ཏེ་ཁང་བུར་བཅུག་ནས་བཞག་པ་དང་། དེ་ནས་སྲས་མོའི་
བཀའ་བཞིན་ཁྱེད་གཉིས་བསུ་བར་ཡོང་ཞེས་བརྗོད།
གཏམ་དེ་ཐོས་པ་ན་རྒྱལ་པོ་དང་མར་ལུ་ཧྥུ་གཉིས་ཤི་དམྱལ་ཡུལ་ནས་ལོག་པ་
ལྟ་བུའི་དགའ་སྤྲོ་དཔག་མེད་བརྟས། དེ་ནས་རྒྱལ་ཆེན་གྱིས་ཁོང་གཉིས་པོ་རྒྱབ་ཏུ་
ཁུར་ནས་ཕོ་བྲང་དུ་འཕུར། ཁོང་གཉིས་འབྱོར་བ་དང་སྲས་མོས་སྟན་ལས་ལངས་ཏེ་
དགའ་བའི་བསུ་བ་བྱས་ཤིང་། མཐོན་པོའི་ཁྲི་སྟན་ལ་བཀོད་ནས་བཟའ་བཏུང་གིས་
ཚིམ་པར་བྱས་རྗེས་རང་རང་གི་གནས་སུ་བྱོན་ནས་སྐྱིད་པོའི་གཉིད་ལ་ཡུར།
ཕྱི་ཉིན་སྲས་མོས་མཛེས་ཤིང་ཡིད་དུ་འོང་བའི་ཞྭ་གོས་ལྷམ་གསུམ་ཁུར་ནས་
རྒྱལ་པོ་དང་མར་ལུ་ཧྥུ་ལ་ཕུལ་རྗེས།ཀྱེ། ཡབ་ཆེན་རྒྱལ་པོ་མཁྱེན། ཁྱེད་ཁྲི་ཐོག་ཏུ་
བཞུགས་ནས་རྒྱལ་གཞིས་ཆོས་བཞིན་དུ་སྐྱོང་བར་མཛོད་ལ་བདག་གི་གོ་མག་སྲིད་
བློན་དུ་བསྐོ་གཞག་མཛོད། དེ་ནས་ཞི་དྲག་བློན་པོའི་ཚོགས་ལ་སྲིད་བློན་གྱིས་ངོ་
ལོག་སྲིད་འགྱུར་བྱས་པའི་སྡིག་ཉེས་རྣམས་བསྒྲགས་རྗེས་ཁོ་ལ་ཞིབ་གཅོད་ཀྱིས་སྲོག་
ཁྲིམས་གཅོད་དགོས་པ་མ་ཟད། ཁོ་པའི་ཕུང་པོ་ཡང་མེ་ལ་བསྲེགས་ཏེ་ཤུལ་ཙམ་མ་
686

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལུས་པ་བཟོ། ཅི་ཕྱིར་ཞེ་ན། ཁོ་ནི་རང་གིས་དད་པའི་ཆོས་ལུགས་མེད་པའི་ཆོས་
ལོག་པ་ཞིག་རེད་ལ་ངན་པའི་ལས་ལ་མངོན་པར་ཕྱོགས་པའི་སྐྱེ་བོ་གདུག་པ་ཅན་
ཞིག་རེད། བདག་གི་གོ་མག་ནི་སྲིད་བློན་གྱི་ལས་གནས་གསར་འཕར་ལ་བརྟེན་ཡབ་
ཆེན་རྒྱལ་པོའི་དགོངས་དབྱིངས་ནས་མ་འདོར་བར་གཟིགས་སྐྱོང་གང་ལེགས་མཛོད་
ཅེས་བརྗོད།
རྒྱལ་པོས་དེ་རང་འགྲིག བདག་གིས་ཁྱོད་ཀྱི་འདོད་པ་བཞིན་བྱེད། ད་ནི་བུ་མོ་
ཁྱོད་ཀྱིས་སོར་གདུབ་བདག་ལ་སྤྲོད་པའམ། ཡང་ན་ཁྱོད་ཀྱི་ཟླ་བོར་སྤྲོད་ཅེས་བརྗོད།
སྲས་མོ་ན་རེ། སོར་གདུབ་འདི་ཁྱེད་དང་གོ་མག་གཉིས་གས་ཉར་རུང་བ་མ་
ཡིན་ན་གནས་སྐབས་ཁོ་མོས་ཉར་ཚགས་བྱས་ན་ལེགས། ཁྱེད་གཉིས་པོར་དགོས་
པ་ནམ་བྱུང་ལ་ཁོ་མོར་གསུང་བར་ཞུ། བདག་གིས་ཐད་ཀར་རྒྱལ་ཆེན་བོས་ནས་
གང་དགོས་སྒྲུབ་ཏུ་འཇུག བདག་ནམ་འཚོའི་བར་ཁྱོད་གཉིས་ཐུགས་བློ་བདེ་མོར་
བཞུགས། ཁོ་མོ་འཆི་བའི་ཚེ་ན་སོར་གདུབ་ཁྱེད་གཉིས་ལ་འབུལ། དེའི་དུས་སུ་གང་
དགའ་ཇི་ལེགས་ཁྱེད་གཉིས་ཀྱི་ཐུགས་འདོད་མཛོད།
རྒྱལ་པོས་བུ་མོ་ཁྱོད་ཀྱི་བསམས་པ་ཤིན་ཏུ་ལེགས་སོ། 1 ཞེས་བརྗོད་ནས་སྲས་
མོའི་འདོད་འདུན་ལ་མོས། དེ་ནས་རྒྱལ་པོས་གོ་མག་མཉམ་ཁྲིད་ཀྱིས་རྒྱལ་བློན་
མདུན་གྲོས་ལ་བྱོན་ནས་སྔར་བཞིན་རྒྱལ་སྲིད་ཀྱི་བྱ་བ་བསྐྱངས།
མར་ལུ་ཧྥུས་རྒྱལ་གཞིས་བཟུང་བ།
སྲིད་བློན་གྱིས་སྲས་མོ་བཙན་ཤེད་ཀྱིས་ཆུང་མར་བླངས་པའི་གནས་ཚུལ་ཁྱབ་
687

༄༅།།མཚན་ཞག་སྟོང་གི་གཏམ་རྒྱུད།
རྗེས་ཞི་དྲག་བློན་པོའི་ཚོགས་དང་མི་དྲག་དཔོན་རིགས་རྣམས་ཁོང་ཁྲོ་དང་བློ་
འཚབ་ཆེན་པོ་བྱུང་བ་མ་ཟད། ལྷག་པར་དུ་ཁོས་རྒྱལ་སྲིད་གཡོ་འཕྲོག་བྱས་པ་དང་
མར་ལུ་ཧྥུ་ལ་སྙིང་རྗེ་མེད་པར་གཏུམ་པོའི་སྤྱོད་པས་བཙེས་པར་མི་བཟོད་པའི་སྡུག་
བསྔལ་དང་བློ་གཡེང་ཆེས་ཆེའི་ངང་ཞག་གཅིག་འདས། ཅི་ཕྱིར་ཞེ་ན། ཁོ་ནི་ཆོས་
ལོག་པ་ཞིག་ཡིན་པས་སླད་ཨི་སི་ལམ་གྱི་ཆོས་ལུགས་དེ་བརླག་པར་དོགས། ཕྱི་ཉིན་
ཞོགས་པ་བློན་པོའི་ཚོགས་རྣམས་ཕོ་བྲང་དུ་འཛོམས་ནས་སྐྱོབ་པའི་གྲོས་བྱེད་པའི་ཚེ།
ཐམས་ཅད་ཀྱིས་ཆོས་དཔོན་ནས་སྲིད་བློན་དང་སྲས་མོ་གཉེན་སྒྲིག་བྱེད་རྒྱུ་བཀག་
འགོག་མ་བྱས་པར་ཆོས་ཁྲིམས་དང་འགལ་དུ་བཅུག་པ་ཉེས་སོ་ཞེས་ཆོས་དཔོན་གྱི་
བྱེད་སྤྱོད་ལ་རབ་ཏུ་བསྡིགས། སྐབས་དེར་ཆོས་དཔོན་གྱིས་ཤེས་ལྡན་མྱོང་བ་ཅན་གྱི་
བབས་ཐོབ་ནས་དེ་རྣམས་ལ་སློབ་སྟོན་གྱི་ཚུལ་དུ་སྨྲས་པར། ཁོ་ནི་ཆོས་ལོག་པ་ཞིག་
རེད་ལ། ཁོ་པས་སོར་གདུབ་ལ་བརྟེན་ནས་རྒྱལ་གཞིས་ཕྲོགས་ཏེ་ཚུལ་མིན་གྱི་བྱ་བ་
ངན་པ་འདི་ལྟར་བརྩམས་པས།། ཁོ་བོ་ཡང་ཁྱོད་ཅག་རྣམས་དང་འདྲ་བར་འགོག་
པའི་ཐབས་མ་རྙེད། འོན་ཏེ་ཁྱོད་ཅག་རྣམས་རེ་ཞིག་བཟོད་པར་གྱིས་ལ་གཏམ་ཡང་
གང་བྱུང་དུ་མི་སྨྲ་བར་རང་སྲོག་རང་གིས་ལེགས་པར་སྲུང་ཞིག ནམ་ཞིག་ཁོ་པར་ཨཱ་
ལཱ་ཐུགས་རྗེ་ཅན་གྱི་བཀའ་ཆད་ཕོག་ངེས་རེད་ཅེས་བརྗོད།
ཆོས་དཔོན་གྱིས་ཞི་དྲག་བློན་པོའི་ཚོགས་ལ་འགྲོ་བཟོ་སྡོད་མཁས་དགོས་པའི་
སློབ་སྟོན་བྱེད་པའི་ཚེ་གློ་བུར་དུ་རྒྱལ་པོ་དང་མར་ལུ་ཧྥུ་ཕོ་བྲང་དུ་ཕེབས། ཞི་དྲག་
བློན་པོའི་ཚོགས་ཀྱིས་རྒྱལ་པོ་གོ་མག་གཉིས་བྱོན་པ་མཐོང་འཕྲལ་ཐམས་ཅད་ཡིད་
ལ་དགའ་སྤྲོའི་ཚོར་བ་དཔག་མེད་བྱུང་བས། དེ་མར་དཔོན་བློན་རྣམས་ཀྱིས་པུས་
མོ་བཙུགས་ཏེ་ས་ཐོག་ཏུ་འོ་སྦྱོར་བའི་གུས་ཕྱག་གྲངས་མེད་ཕུལ་ཞིང་སྔར་གྱི་སྡུག་
བསྔལ་རྣམས་ཀྱང་ནམ་མཁའི་འཇའ་ལྟར་ཡལ། དེ་ནས་རྒྱལ་པོ་ཁྲི་ཐོག་ཏུ་བཞུགས་
688

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཏེ་ཞི་དྲག་བློན་པོའི་ཚོགས་ལ་རང་ཉིད་དང་གོ་མག་སྲོག་ཉེན་ལས་ཐར་ཚུལ་གྱི་ལོ་
རྒྱུས་ཞིབ་པར་གསུངས་མཚམས་གྲོང་ཁྱེར་གྱི་ཕྱོགས་མཚམས་ཀུན་ལ་མཛེས་པའི་རྒྱན་
སྤྲོས་ཀྱིས་དགའ་སྟོན་རྟེན་འབྲེལ་བྱེད་དགོས་པའི་བཀའ་ཕབ་པ་དང་ཆབས་ཅིག་ཏུ་
སྲིད་བློན་ཞིབ་སར་ཁྲིད་ནས་ཞིབ་གཅོད་བྱས། ཞི་དྲག་བློན་པོའི་ཚོགས་ཀྱིས་སྲིད་
བློན་བཟོ་ལྟ་ཤོར་བའི་ཚུལ་དེ་མཐོང་བ་ན་ཐམས་ཅད་ཀྱིས་ཁོ་ནི་སྲོལ་ལུགས་དང་
ལྡོག་ཅིང༌། རྒྱལ་པོའི་ཆབ་སྲིད་ལ་ངོ་ལོག་པའི་སྐྱེ་བོ་གདུག་པ་ཅན་ཞིག་རེད་ཅེས་
བསྡིགས། རྒྱལ་པོས་སྲིད་བློན་གྱི་སྡིག་ཉེས་ལ་ཞིབ་གཅོད་མཛད་རྗེས་ཁོ་པར་སྲོག་
ཁྲིམས་བཅད་དེ་ཕུང་པོ་ཡང་མེ་ལ་བསྲེགས་པས་ཞི་དྲག་བློན་པོའི་ཚོགས་ཀྱིས་སོར་
བཅུའི་འདབ་མ་སྤྱི་བོར་བཀོད་ནས་དད་པའི་བློ་གཏད།
ཟིང་འཚུབ་ཞོད་འཇགས་བཏང་རྗེས་རྒྱལ་པོས་རྒྱལ་སྲིད་ཀྱི་འཁོར་ལོ་བསྐོར་
ཞིང་མར་ལུ་ཧྥུ་སྲིད་ཀྱི་བློན་པོར་བསྐོས། དུས་དེ་ནས་བཟུང་རྒྱལ་པོ་གོ་མག་ཟུང་
ཐུགས་བློ་གཅིག་ཏུ་མཐུན་ནས་མཉམ་དུ་རྒྱལ་སྲིད་ཀྱི་བྱ་བ་ཆོས་བཞིན་དུ་བསྐྱངས་
ཏེ་དཔོན་འབངས་ཐམས་ཅད་བདེ་སྐྱིད་རྫོགས་ལྡན་གསར་པའི་གནས་ལ་རོལ། དེ་
ལྟར་སྐྱིད་འགོ་ཚུགས་ནས་ལོ་ཡི་ཉག་མ་ལྔ་སོང་བའི་ཕྱི་ལོ་དེར་རྒྱལ་པོ་སྙུན་གཞིས་
གཟིམ་ཁྲི་མཐའ་ཅན་དུ་གྱུར། སྲིད་བློན་མར་ལུ་ཧྥུ་རྒྱལ་པོའི་ཁྲི་ལ་འཁོད། དེ་དང་
དུས་གཅིག་ཏུ་སྲས་མོ་ལ་ཡང་ཁྱེའུ་ངོ་མཚར་ཅན་ཞིག་འཁྲུངས། རྒྱལ་པོ་མར་ལུ་ཧྥུས་
རང་གི་རྒྱལ་རྒྱུད་འཛིན་པའི་སྲས་ཆུང་དེ་ཁོག་པའི་སྙིང་དང་དཔྲལ་བའི་མིག་ལྟར་
གཅེས་པར་བསྐྱངས། འོན་ཀྱང་ཁྲི་སྲས་བགྲང་བྱ་ལྔ་ལ་སོན་པའི་ལོ་དེར་བཙུན་མོ་
སྙུན་གཞིས་གཟིམ་མལ་དུ་ལུས་པས་ཁོང་གིས་མར་ལུ་ཧྥུ་ལ་ཁོ་མོ་ནི་ནད་འོག་འདི་
ལས་ཐར་བའི་རེ་བ་མེད་ཅེས་བརྗོད། མར་ལུ་ཧྥུས་བདག་གི་བརྩེ་བའི་བཙུན་མོ།
ཁྱེད་དྲག་སྐྱེད་ཡོང་ངེས་རེད་ཅེས་སེམས་གསོ་མཛད།
689

༄༅།།མཚན་ཞག་སྟོང་གི་གཏམ་རྒྱུད།
བཙུན་མོ་ན་རེ། བདག་འཆི་བར་གྱུར་ཚེ་ང་ཅག་གི་སྲས་ཆུང་སྐོར་ཁྱེད་ལ་ངག་
བཀོད་བྱེད་དགོས་དོན་མ་མཆིས། འོན་ཀྱང་ཁྱེད་ཡབ་སྲས་གཉིས་ཀྱི་འབྱུང་འགྱུར་
གྱི་དོན་ལ་ཁྱེད་ཀྱིས་སོར་གདུབ་འདི་ཅི་ནས་ཀྱང་བདག་ཚགས་ལེགས་པར་བྱེད་
དགོས།
མར་ལུ་ཧྥུ་ན་རེ། ཁྱེད་ཐུགས་བློ་བདེ་མོར་བཞུགས། ཨཱ་ལཱའི་ཐུགས་རྗེས་
གཟིགས་པའི་མི་ལ་གོད་ཆག་མི་ཡོང་།
བཙུན་མོས་ལག་གི་སོར་གདུབ་ཕུད་དེ་མར་ལུ་ཧྥུ་ལ་བྱིན་ནས་བརྗོད་འདོད་ཀྱི་
བྱ་བ་རྣམས་ལེགས་པར་མངགས་རྗེས་ཕྱི་ཉིན་འཇིག་རྟེན་ཕྱི་མའི་ལམ་དུ་གཤེགས།
མར་ལུ་ཧྥུ་ནི་ཡིད་ལ་སྡུག་བསྔལ་གྱི་མུན་པ་འཁྲིགས་ཏེ་རྒྱལ་སྲིད་ཀྱི་བྱ་བ་སྐྱོང་
བཞིན་དུ་མཆིས། ཉིན་ཞིག་རྒྱལ་བློན་མདུན་གྲོས་ཀྱི་སྐབས་སུ་མར་ལུ་ཧྥུ་ཡིད་ཀྱི་
སྡུག་བསྔལ་མི་བཟོད་པར་ལག་ཕྱིས་གཡུག་ཙམ་བྱས་པས་བློན་པོའི་ཚོགས་རྣམས་སྔ་
བསྣུར་གྱིས་གྲོལ་ནས་རང་རང་གི་གནས་སུ་བཞུད། མར་ལུ་ཧྥུ་ནི་གཅིག་པུར་བཙུན་
མོའི་ཕོ་བྲང་དུ་བྱོན་ནས་མུན་མ་རུབ་བར་ཡིད་མུག་སྟེ་བསྡད། མུན་རུབ་མཚམས་
སུ་ཁོང་གི་སྐུ་བཅར་སྤྱན་གསལ་དང་བློན་པོ་སྙིང་ཉེ་བ་རྣམས་སྔར་ལམ་ལྟར་དབུ་
སྐོར་ཞུ་བར་ཡོང་ནས་ཕན་ཚུན་གླེང་མོལ་དང་མཉམ་དུ་བཟའ་བཏུང་བྱེད་པ་
སོགས་སྤྲོ་རྩེད་ལ་རོལ་ནས་ནམ་ཕྱེད་མཚམས་སུ་བློན་པོ་རྣམས་རང་རང་གི་གནས་
སུ་བཞུད་མཚམས་མར་ལུ་ཧྥུ་ད་གཟོད་གཟིམ་ཆུང་དུ་ཕེབས། ཞལ་ཏ་མ་རྣམས་ཀྱིས་
ན་བཟའ་བརྗེས་ཏེ་གཟིམ་ཁྲིའི་ཐོག་ནར་སྟབས་སུ་བཞུགས་པ་དང་འབངས་མོ་ཞིག་
གིས་ཕྱག་ཞབས་རྣམས་འཕུར།། རྣལ་དུ་ཡུར་མཚམས་འཁོལ་མོ་ཐམས་ཅད་རང་རང་
གི་གནས་སུ་ལོག
690

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཧྥ་ཐུལ་མེར་མར་ལུ་ཧྥུ་རྙེད་པ།
རྡག་རྡིག་གི་སྒྲ་ཞིག་གིས་མར་ལུ་ཧྥུ་གཉིད་ལས་བསད། མིག་གདངས་ནས་
ལྟ་བའི་ཚེ་མལ་གྱི་འགྲམ་དུ་མདོག་དབྱིབས་མི་སྡུག་པའི་བུད་མེད་དངོས་ངན་ཞིག་
ལངས་སྟབས་སུ་ཡོད་པ་རིག
མར་ལུ་ཧྥུས་ཁྱོད་སུ་ཡིན་ནམ་ཞེས་དྲིས།
ཧྥ་ཐུལ་མེ་ན་རེ། ཁྱོད་སྐྲག་མི་དགོས། བདག་ནི་ཁྱོད་ཀྱི་ཆུང་མ་ཧྥ་ཐུལ་
མེ་ཡིན།
མར་ལུ་ཧྥུས་ཞིབ་པར་ལྟ་བའི་ཚེ་མི་སྡུག་པའི་ངོ་གདོང་དང་སོ་སྟོ་རོང་བའི་ངོ་
མདོག་ནས་རང་གི་ཐོག་མའི་ཆུང་མ་ཧྥ་ཐུལ་མེ་ཡིན་པ་ངོ་ཤེས་པས་ཁྱོད་ཕོ་བྲང་ནང་
དུ་ཇི་ལྟར་ཡོང་བ་ཡིན་ནམ། ཁྱོད་འདིར་སུ་ཞིག་གིས་ཁྲིད་བྱུང་ངམ་ཞེས་དྲིས།
ཧྥ་ཐུལ་མེ་ན་རེ། ད་ཆ་ཁྱོད་ཡང་སྙིང་གང་དུ་སྡོད་པ་ཡིན་ནམ།
མར་ལུ་ཧྥུ་ན་རེ། བདག་ནི་རྫུན་མེད་པའི་གྲོང་ཁྱེར་དུ་སྡོད་པ་ཡིན། ཁྱོད་ཨེ་
ཅིབ་ཡུལ་ནས་ནམ་ཙམ་ལ་ཡོང་བ་ཡིན།
ཧྥ་ཐུལ་མེས་བདག་ནི་ཨེ་ཅིབ་ཡུལ་ནས་ཡོང་མ་ཐག་ཡིན།
མར་ལུ་ཧྥུས་འདི་འདྲ་ཅི་ཡིན་ཞེས་དྲིས།
ཧྥ་ཐུལ་མེ་ན་རེ། ཁྱོད་གོ་བར་གྱིས་ཤིག བདག་ནི་ཡིད་འདོན་གྱིས་བརླམས་ཏེ་
ཁྱོད་ཁྲིམས་སར་ཞུ་སྦྱོར་བྱས། འོན་ཀྱང་ཁྲིམས་དཔོན་དང་ཁྲིམས་གཡོག་གིས་ཁྱོད་
བཙལ་ཡང་མ་རྙེད། ཉིན་ཤས་སོང་མཚམས་བདག་ནི་རང་གིས་ཉེས་པ་རྟོགས་ཤིང་
691

༄༅།།མཚན་ཞག་སྟོང་གི་གཏམ་རྒྱུད།
ཤིན་ཏུ་འགྱོད་པས་ཉིན་ཞག་འགའི་རིང་ངུས། ད་ནི་ཟས་ཉོ་བའི་ལག་དངུལ་ཡང་
མེད་པས་ལྟོ་སློང་བར་འགྲོ་རྒྱུ་ལས་གཞན་པའི་ཐབས་མ་བྱུང་གཤིས། དུས་དེ་ནས་
བཟུང་བདག་ནི་སྲང་མདོའི་མུ་ལྟོ་བ་བཞིན་མི་རྣམས་ཀྱི་བཟའ་འཕྲོ་དང་འཐུང་འཕྲོ་
སློང་སྟེ་ཡ་ང་བའི་འཚོ་བ་བསྐྱལ། ཁྱོད་དང་བྲལ་རྗེས་བདག་ཉམ་ངའི་གནས་འདི་
ལྟ་བུར་གྱར་བས་སྡུག་བསྔལ་གྱིས་ནུབ་རེ་བཞིན་མཚན་ཐོག་ཐག་མཆི་མ་བཏང་
ནས་………ཞེས་རང་གི་སྡུག་བསྔལ་རྣམས་དྲངས། གཏམ་དེ་ཐོས་པ་དང་མར་ལུ་ཧྥུ་
ནི་ཧང་སང་བར་གྱུར་ཞིང་ངག་གི་གཏམ་ཡང་མ་ཐོན། མཐར་མོས་ཁ་ཉིན་བདག་
གིས་ཉིན་གང་ལྟོ་སློང་དུ་སོང་ཡང་ཟས་ཁམ་གང་མ་རག བདག་གིས་ལག་བརྐྱངས་
ནས་ཟས་སློང་བའི་ཚེ་ཕ་རོལ་པོས་བསྡིགས་ནས་ཟས་སྣ་གཅིག་ཀྱང་སྟེར་བར་མི་
བྱེད། མཚན་མོ་གྲོད་པ་ལྟོགས་ནས་མེ་འབར་བས་ངུ་བཞིན་སྡོད་པའི་ཚེ་གང་ཡོང་
མི་ཤེས་པའི་སྐྱེ་བོ་སྟོབས་ཆེན་ཞིག་བདག་གི་མདུན་དུ་བྱུང་ནས་སྨྲས་པར། ཁྱོད་ངུ་
བ་ཅི་ཡིན་ཞེས་དྲིས་བྱུང་བ་ན་བདག་གིས་ཁོ་མོ་ནི་རང་གི་བཟའ་ཟླས་འཚོ་སྐྱོང་བྱེད་
པ་ཡིན་མོད། འོན་ཀྱང་ད་ཆ་བདག་གི་བཟའ་ཟླ་གར་སོང་ཆ་མེད་དུ་གྱུར་བས། ཁོ་
མོར་ཟས་གོས་སྦྱོར་མི་མེད་པར་བརྟེན་བཀྲེས་སྐོམ་གྱི་སྡུག་བསྔལ་མི་བཟོད་པར་ངུ་
བ་ཡིན་ཞེས་བརྗོད། སྐྱེ་བོ་སྟོབས་ཆེན་དེས་ཁྱོད་ཀྱི་བཟའ་ཟླའི་མིང་ལ་ཅི་ཟེར། ཞེས་
དྲིས་བྱུང་བ་ན་བདག་གིས་ཁོ་མོའི་བཟའ་ཟླར་མར་ལུ་གྷུ་ཟེར་ཞེས་བརྗོད་མཚམས་
སྐྱེ་བོ་དེས་ཁྱོད་ཀྱི་ཟླ་བོ་བདག་གིས་ངོ་ཤེས། ཁོ་ནི་ད་ཆ་ཡུལ་ཞིག་གི་རྒྱལ་པོ་ཡིན།
ཁྱོད་འགྲོ་བསམས་ན་བདག་གིས་སྐྱེལ་ཞེས་བརྗོད། ཁོ་མོས་ཁྱོད་ཀྱིས་བདག་ཡུལ་
དེར་བསྐྱལ་ན་བདག་འཆི་ཁ་ལས་བསྐྱབས་པ་རེད། ཅེས་བརྗོད་པ་དང་དེ་མར་སྐྱེ་
བོ་དེས་བདག་རྒྱབ་ཏུ་ཁུར་ཐོག་མཁའ་ལ་འཕུར་ནས་འདིར་སླེབས་པ་དང་ཁོ་པས་
བདག་ལ་ཁྱོད་ཀྱི་ཟླ་བོ་ཁང་བུ་འདིའི་ནང་ཉལ་ནས་ཡོད་པས་ཁྱོད་སོང་ཞེས་བརྗོད་
692

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
བྱུང་བ་ན། བདག་གིས་སྐྱེ་བོ་དེའི་ངག་བཀོད་ལྟར་ཁང་བུ་འདིའི་ནང་ཞུགས་པས་
ཁྱོད་དང་ཕྲད། ང་ཅག་གཉིས་ནི་སྔ་འབྲེལ་གྱི་བཟའ་ཚོ་ཡིན་པས་ཁྱོད་ཀྱིས་ཁོ་མོ་
བསྐྱུར་ཡོང་བསམས་པ་ཉལ་བའི་གཉིད་ལམ་དུ་ཡང་མ་བྱུང༌། ཨཱ་ལཱ་ཐུགས་རྗེ་ཅན་
གྱི་དྲིན་གྱིས་ད་ཆ་ང་ཅག་བཟའ་ཚོ་གཉིས་སླར་ཡང་མཉམ་དུ་འཛོམ་རྒྱུ་བྱུང་བ་རེད་
ཅེས་བརྗོད།
མར་ལུ་ཧྥུས་ཧྥ་ཐུལ་མེ་ལ་ལྟ་སྐྱོང་བྱས་པ།
ཧྥ་ཐུལ་མེའི་གཏམ་ཉན་རྗེས་མར་ལུ་ཧྥུ་ནི་སྔར་སོང་སྐྱོ་ཤས་ཆེ་བའི་ཚུལ་
རྣམས་ཡིད་ལ་ལྷང་ལྷང་དུ་འཆར་བས་ཁོང་ཁྲོ་འགོག་ཏུ་མེད་པར་ཡང་སྙིང་བདག་
གིས་ཁྱོད་བསྐྱུར་བ་ཡིན་ནམ། ཡང་ན་ཁྱོད་ཀྱིས་གཅིག་མིན་གཉིས་མིན་གྱིས་ཁོ་བོ་
ཁྲིམས་སར་ཞུ་སྦྱོར་བྱས་ཏེ་མཐར་ཁྲིམས་ས་ཆེ་མོའི་ཁྲིམས་གཅོད་པ་ཨི་པི་ཐཱ་པོ་ཀེས་
བདག་འཛིན་པར་ཡོང་སྐབས་ཁོ་བོ་མི་བྲོས་ཀ་མེད་བྱུང་བ་མ་ཡིན་ནམ་ཞེས་ཆུང་
མར་འཇུར་བཀག་བཏང་། དེ་ནས་མར་ལུ་ཧྥུས་ཞི་ཞིང་དུལ་བའི་ངང་རང་ཉིད་
བྲོས་རྗེས་ཀྱི་གནས་ཚུལ་དང༌། དེ་བཞིན་སྲས་མོ་དང་གཉེན་སྒྲིག་བྱས་ཚུལ། ཡུལ་
གྱི་རྒྱལ་པོའི་ཁྲི་ལ་འཁོད་ཚུལ། བཙུན་མོ་འདས་པའི་ཤུལ་དུ་བགྲང་བྱ་བདུན་ལ་སོན་
པའི་ཁྲི་སྲས་ཤིག་ཡོད་ཚུལ་སོགས་སྔ་ཕྱིའི་ལོ་རྒྱུས་རྣམས་ཞིབ་པར་གླེང། ལོ་རྒྱུས་དེ་
དག་ཐོས་པས་མར་ལུ་ཧྥུའི་ཆུང་མའི་ཡིད་ལ་གཡོ་འགུལ་ཆེན་པོ་བྱུང་ནས་སྨྲས་པར།
སྔར་སོང་གི་བྱ་བ་ཐམས་ཅད་ལས་ཀྱི་བསྐོས་ཐང་ཡིན་ན་སླར་ཡོང་བ་མི་སྲིད། ད་
ནི་ཁོ་མོས་སྔར་ཉེས་ལ་འགྱོད་བཤགས་དྲག་པོ་བྱས་ཏེ་ཁྱོད་འཚོལ་དུ་ཡོང་བ་ཡིན་
693

༄༅།།མཚན་ཞག་སྟོང་གི་གཏམ་རྒྱུད།
ན། ཁྱོད་ཀྱིས་ཉམ་ཐག་རིགས་ལ་སྦྱིན་པ་གཏོང་བ་བཞིན་ཁོ་མོ་ཁྱོད་ཀྱི་སྐྱབས་འོག་
ཏུ་ཉར་ནས་ཟས་གོས་བྱིན་ཏེ་བདག་གསོན་མི་ཡུལ་དུ་སྡོད་པའི་སྐལ་བ་སྦྱིན་པར་
གྱིས་ཞེས་བརྗོད།
ཧྥ་ཐུལ་མེའི་ཞུ་བ་དྲག་པོས་མར་ལུ་ཧྥུའི་ཡིད་ལ་སྙིང་རྗེ་ཆེན་པོ་སྐྱེས་ནས་སྔར་
མོའི་བྱ་བ་ངན་པས་རང་ལ་མི་བཟོད་པའི་སྡུག་བསྔལ་སྣ་ཚོགས་བྱུང་བ་རྣམས་ཀྱང་
གཏིང་བརྗེད་དུ་སོང་ནས་སྨྲས་པར། ཁྱོད་ཀྱིས་སྔར་བྱས་ལ་འགྱོད་བཤགས་དྲག་པོ་
བྱས་ཏེ་ཚུལ་ལྡན་གྱི་མི་ཞིག་བྱས་ཚེ་ཁྱོད་འདི་གར་སྡོད་ལ་བདག་གིས་ཀྱང་ཁྱོད་ལ་
ལྟ་སྐྱོང་མི་དམན་པ་བྱེད། གལ་ཏེ་ཁྱོད་ཀྱིས་ལམ་ངན་ལྡོག་ཤེས་མེད་པར་མུ་མཐུད་
བྱ་ངན་སྤྱོད་ངན་རིགས་བྱས་ཚེ་བདག་གིས་ཁྱོད་ཚར་གཅོད་པ་ཡིན། ཁྱོད་གོ་བར་
གྱིས་ཤིག ད་ཆ་ཁྱོད་ཀྱིས་ཁྲིམས་ཁང་ཆེ་མོར་ཞུ་སྦྱོར་བྱས་ཏེ་ཨི་པི་ཐཱ་པོ་ཀེས་ཁོ་
བོ་བཟུང་དུ་ཡོང་བའི་རེ་བ་བྱེད་ཐབས་མེད། བདག་ནི་ཡུལ་གྱི་རྒྱལ་པོ་ཡིན་པས་
ཁྲིམས་གཅོད་ཀྱི་སྟ་རེ་ཁོ་བོའི་ལག་ཏུ་ཡོད། སྐྱེ་བོ་ཐམས་ཅད་བདག་ལ་འཇིགས།
བདག་ནི་འཇིག་རྟེན་འདི་ན་ཨཱ་ལཱ་ཕུད་སྐྱེ་བོ་སུ་ཞིག་ལའང་སྐྲག་པ་མ་ཡིན། ཅི་
ཕྱིར་ཞེ་ན། བདག་ལ་དགོས་འདོད་ཀྱི་ནོར་བུ་སོར་གདུབ་ཞིག་ཡོད་པ་དེ་ཕུར་ཙམ་
བྱས་ཚེ་རྒྱལ་ཆེན་བདག་གི་མདུན་དུ་ཡོང་ནས་ཁོས་བདག་གི་འདོད་པ་བཞིན་སྒྲུབ་
པ་ཡིན། གལ་ཏེ་ཁྱོད་རང་ཡུལ་དུ་ལོག་བསམས་ན་བདག་གིས་ཁྱོད་ལ་ཚེ་གང་ལྡེང་
བའི་ཟས་ནོར་བཅས་ཁྱོད་འཕྲལ་མར་ཨེ་ཅིབ་ཏུ་སྐྱེལ་བར་གཏོང༌། གལ་ཏེ་ཁྱོད་འདི་
གར་ཁོ་བོ་དང་མཉམ་དུ་སྡོད་བསམས་ན་བདག་གིས་ཁྱོད་ལ་སྐྱིད་པའི་སྡོད་མལ་ཕོ་
བྲང་དང་མཛེས་ཤིང་སྤྲོས་པ་ཆེ་བའི་འཛིན་ཆས། གཡོག་བཅུ་ཕྲག་གཉིས་བཅས་གོ་
སྒྲིག་ཐོག་ཞིམ་མངར་རོ་བཅུད་ལྡན་པའི་ཟས་རིགས་དང་གྱོན་ན་ལུས་ལ་མཛེས་
པའི་ཟབ་ཆན་དར་གོས་སོགས་ལོངས་སྤྱོད་ཕུན་སུམ་ཚོགས་པ་སྦྱར་ནས་ནམ་ཚོའི་
694

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
བར་ཁྲི་བཙུན་དུ་བཀུར་རྒྱུ་ཡིན་ན་ཇི་བྱེད་ཁྱོད་ཀྱིས་གདམ་ཀ་གྱིས་ཞེས་བརྗོད།
ཧྥ་ཐུལ་མེ་ན་རེ། བདག་ནི་ཁྱོད་དང་མཉམ་དུ་འཚོ་བ་སྐྱེལ་འདོད་པ་ཡིན་ཞེས་
བརྗོད་པ་དང་སྦྲགས་མར་ལུ་ཧྥུའི་ལག་ཏུ་འོ་སྦྱར་ནས་བཅོས་མིན་གྱི་འགྱོད་བཤགས་
བྱེད་པའི་ཚུལ་བསྟན།
མར་ལུ་ཧྥུས་རང་གི་དམ་བཅའ་བཞིན་མོ་ལ་སྡོད་མལ་ཕོ་བྲང་ལོགས་བཅད་
ཐོག་གཡོག་ཕོ་མོའི་ཚོགས་ཀྱང་ལེགས་པར་བསྒྲིགས།དུས་དེ་ནས་བཟུང་མོ་ནི་སྤྲང་
མོ་ཐ་ཤལ་གྱི་ལུས་ངན་ནས་ཁྲི་བཙུན་གྱི་གནས་སུ་འཁྱོལ།
ཧྥ་ཐུལ་མེས་སོར་གདུབ་རྐུ་བ།
ཁྲི་སྲས་རིམ་གྱིས་ནར་སོན་པའི་ཚེ་སྤྱོད་ཡོན་གཉིས་ལྡན་གྱི་ཁྱེའུ་ཕུལ་དུ་བྱུང་
བ་ཞིག་ཏུ་འཚར་ལོངས་བྱུང་། ཁོང་རྟག་ཏུ་རྒྱལ་པོ་དང་ཁྲི་བཙུན་གྱི་གམ་དུ་ཕེབས་
བཞུགས་གནང་བས་མར་ལུ་ཧྥུ་དང་ཧྥ་ཐུལ་མེའི་དབར་གྱི་བརྩེ་བ་སྦྲེལ་བའི་ཕོ་ཉ་
ལྟ་བུར་གྱུར། འོན་ཀྱང་ཁྲི་སྲས་དེ་ཧྥ་ཐུལ་མེའི་ལུས་སྐྱེས་ཀྱི་ཕྲུ་གུ་མིན་པས་མོས་
དགའ་དད་མི་བྱེད། ཁྲི་སྲས་དེ་བློ་རིག་བཀྲ་ཞིང་སྤྱང་གྲུང་འཛོམས་པ་ཞིག་ཡོད་
པས་ཁྲི་བཙུན་གྱིས་རང་ལ་དགའ་དད་མི་བྱེད་པའི་ཚུལ་རྟོགས་པ་མ་ཟད། མོའི་ངོ་
མདོག་ངན་པ་དེ་ཡང་ཡིད་ལ་མི་འཐད་པར་བརྟེན་མོ་དང་འབྲེལ་བ་ཇེ་འགྱང་དུ་
བཏང༌། མར་ལུ་ཧྥུ་ནི་ཧྥ་ཐུལ་མེ་ལོ་ན་རྒས་ནས་ངོ་མདོག་ཀྱང་ཇེ་སྡུག་ཇེ་ངན་དུ་
སོང་སྟེ་མཐོང་བ་ཙམ་གྱིས་ལུས་པོ་བརྩེད་པའི་དངོས་ངན་སྡིག་པ་རྭ་ཅན་ལྟ་བུར་
མཐོང་བ་དང་། ལྷག་པར་དུ་མོ་ནི་རྒྱུད་ངན་གཤིས་སུ་འཇགས་པས་རང་གི་ཟླ་བོར་
695

༄༅།།མཚན་ཞག་སྟོང་གི་གཏམ་རྒྱུད།
སྡུག་རྩུབ་ཆེ་བའི་སྤྱོད་ངན་སྔར་རྒྱུན་བཞིན་ཐོན་ན་ཡང་མར་ལུ་ཧྥུས་སྙིང་རྗེའི་ཡུལ་
དུ་བསམས་ནས་ལྟ་སྐྱོང་བྱེད་པ་ལས་བཟའ་མིའི་འབྲེལ་ལམ་བཅད།
ཧྥ་ཐུལ་མེ་ནི་མར་ལུ་ཧྥུས་རང་ལ་མིག་ལྟ་མེད་པར་ཉིན་ལྟར་ཕོ་བྲང་ནང་གི་
ཡིད་འོང་བཙུན་མོའི་ཚོགས་དང་དགའ་མགུར་སྤྱོད་པའི་ཚུལ་དེ་མཐོང་བ་ན་མོ་ནི་
ཕྲག་དོག་གིས་མིག་ལྡོང་ཞིང་། ཞེ་སྡང་གིས་སྙིང་མྱོས་ཏེ་འཁོན་ལན་སློག་རྒྱུའི་བསམ་
ངན་བཅངས། མོའི་ཡིད་ལ་སོར་གདུབ་ངོ་མཚར་ཅན་དེ་བརྐུས་ནས་མར་ལུ་ཧྥུ་ཚར་
བཅད་རྗེས་རང་གིས་རྒྱལ་མོ་བྱེད་རྒྱུའི་ཇུས་ངན་བཀོད།
ཉིན་ཞིག་གི་མཚན་མོ་མོས་གསང་སྟབས་ཀྱིས་རང་གི་གཟིམ་ཆུང་ནས་ཐོན་ཏེ་
མུན་ནག་གི་ཁྲོད་དུ་མར་ལུ་ཧྥུའི་གཟིམ་ཆུང་དུ་སོར་གདུབ་རྐུ་བར་བསྐྱོད། མར་ལུ་
ཧྥུ་ནི་བློ་དྲང་ཞིང་དོ་ཏན་པའི་སྐྱེ་བོ་ཞིག་ཡིན་པ་དང་། ཁོས་ནོར་བུའི་སོར་གདུབ་
དེ་ལ་ཤིན་ཏུ་གཅེས་པར་འཛིན་ཞིང་། ལྷག་པར་དུ་སོར་གདུབ་ཐོག་གི་གཟུང་སྔགས་
ལ་དད་བཀུར་ཤིན་ཏུ་ཆེན་པོ་བྱེད་པས། ཉིན་ལྟར་མཚན་མོ་ཉལ་ཁར་ལག་གི་སོར་
གདུབ་ཕུད་དེ་སྔས་འོག་ཏུ་འཇུག་པ་དང༌། ཞོགས་པ་མལ་ལས་ལངས་ཏེ་ཁྲུས་ལ་
འཇུག་པ་དང་བསང་དུད་ཀྱིས་ལུས་ཀྱིས་སྒྲིབ་པ་སེལ་རྗེས་གཞི་ནས་སོར་གདུབ་
གྱོན་པ་ཡིན། སོར་གདུབ་ལ་བདག་སྲུང་ལེགས་པའི་ཆེད་མཚན་མོ་ཉལ་བའི་སྐབས་
སུ་འཁོར་གཡོག་རྣམས་གཟིམ་ཆུང་དུ་ཀ་ཀོར་ལྡང་ལྡིང་མི་ཆོག་པ་དང་། ཁྲུས་ལ་
འཇུག་སྐབས་ཀྱང་རང་ངོ་མས་ཁྲུས་ཁང་སྒོ་རྒྱག་པ་སོགས་རྒྱུན་དུ་བག་ཟོན་ནན་པོ་
བྱེད་པ་ཧྥ་ཐུལ་མེའི་བློ་ངེས་སེམས་གསལ་ལ་བརྟེན་མོས་མཚན་མོ་མར་ལུ་ཧྥུ་གཉིད་
སྟུག་པོར་ལོག་པའི་སྐབས་སུ་སོར་གདུབ་རྐུ་བར་ཡོང༌།
696

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ཁྲི་སྲས་ཀྱིས་ཧྥ་ཐུལ་མེ་ལྔ་ལམ་དུ་བཏང་བ།
དེ་ཉིན་མཚན་མོ་ཁྲི་སྲས་གཟིམ་ཁར་ཁྲི་བཙུན་ཧྥ་ཐུལ་མེ་རང་གི་གཟིམ་ཆུང་
དུ་མ་བསྡད་པར་ལྐོག་ལྐོག་སུད་སུད་ངང་ཕོ་བྲང་དུ་ཡོང་བ་སྣང་མེད་དུ་ཚོར་བས་
ཡ་མཚན་ཆེན་པོས་ཨ་ཙི། མཚན་མོ་ནམ་ཕྱེད་ཀྱི་དུས་སུ་འདྲེ་མོ་དེ་རང་གི་གཟིམ་
ཆུང་དུ་མི་སྡོད་པར་ཡབ་རྒྱལ་པོའི་ཕོ་བྲང་དུ་ཡོང་བ་ཅི་ཡིན། འདི་ནི་ཡག་རྟགས་
མ་ཡིན་ཞེས་བརྗོད་ནས་གསང་སྟབས་ཀྱིས་མོའི་ཕྱི་བཞིན་དུ་ལྟ་བར་སོང་།
ཁྲི་སྲས་ལ་སྔར་ནས་རང་གིས་ཤིན་ཏུ་གཅེས་པའི་ཕ་ལམ་གྱི་ཕྲ་བཏབ་པའི་གློ་
གྲི་ཞིག་ཡོད་པ་དེ་རྣམ་ཀུན་ཡབ་རྒྱལ་པོའི་དྲུང་དུ་ཡང་སྐེད་སྐབས་སུ་གཟེར་ནས་
འགྲོ་བ་ཡིན་པས། རྒྱལ་པོས་ཁོང་ལ་བུ་ཁྱོད་ཀྱི་གྲི་གུ་འདིས་གཡུལ་དུ་དགྲ་བོ་གསོད་
ནུས་པ་མ་ཡིན་ཞེས་ཀུ་རེ་གནང་བ་ཡིན།
ཁྲི་སྲས་ཀྱིས། ཀྱེ། ཡབ་ཆེན་རྒྱལ་པོ་མཁྱེན། བདག་གི་གློ་གྲི་འདིས་སྲོག་ཁྲིམས་
གཅོད་རྒྱུའི་ཉེས་ཅན་པའི་མགོ་བོ་འབྲེག་རྒྱུ་ཡིན། ཞེས་བློ་ཐག་ཆོད་པོས་བརྗོད་པ་ན་
རྒྱལ་པོས་བསྔགས་བརྗོད་མཛད།
དེ་ཉིན་མཚན་མོ་ཁྲི་སྲས་ཀྱིས་གློ་གྲི་བཤམས་ཏེ་ཁྲི་ལྕམ་གྱི་ཕྱི་བཞིན་དུ་སོང་
ནས་ཡབ་རྒྱལ་པོའི་གཟིམ་ཆུང་སྒོ་འགྲམ་བར་རྗེས་འདེད་བཏང་ཐོག་མོའི་བྱེད་
ཚུལ་ལ་ཉང་ནོན་རྟོག་ཞིབ་ལེགས་པར་བྱས། མོས་རྒྱལ་པོའི་གཟིམ་ཆུང་དུ་ཞུགས་
རྗེས་གང་སར་ལྐོག་ཉུལ་རྒྱག་བཞིན་སྐད་ཤུགས་ཆུང་ངུས་ཁོ་པས་སོར་གདུབ་གང་
དུ་བཞག་པ་ཡིན་ནམ་ཞེས་བརྗོད།
697

༄༅། །མཚན་ཞག་སྟོང་གི་གཏམ་རྒྱུད།
སྐབས་དེར་ཁྲི་སྲས་ཀྱིས་མོ་ནི་ཡབ་རྒྱལ་པོའི་སོར་གདུབ་རྐུ་བར་ཡོང་བ་རྟོགས་
པས་ཡིད་ཀྱི་ཁོང་ཁྲོ་མནན་ཏེ་སྒུག་ར་སྤྲད། མོས་སྐད་ཤུགས་ཆུང་ངུས་ཨ་ཙི་སོར་
གདུབ་འདིར་འདུག་གོ ཞེས་བརྗོད་ནས་ཁུར་ཏེ་བྲོས་འགྲོ་བའི་ཚེ་ཁྲི་སྲས་དེ་གཟིམ་
ཆུང་གི་སྒོ་རྒྱབ་ཏུ་ཡིབ་ནས་ཡོད་པས། མོས་གཟིམ་ཆུང་གི་སྒོ་ཐེམ་གཡབ་སྟེ་སོར་
གདུབ་ཁུར་ནས་རྒྱལ་ཆེན་འབོད་ལ་ཉེ་བའི་སྐད་ཅིག་ལ་ཁྲི་སྲས་ཀྱིས་གློ་གྲི་མོའི་
མགྲིན་པར་གནད་དུ་བསྣུན་པས་བརླང་མོ་དེ་སྐད་ངན་འདོན་བཞིན་ས་ལ་འགྱེལ་
ནས་དབུགས་ཀྱི་རྒྱུ་བ་ཆད།
མར་ལུ་སྤུས་སོ་ནམ་པའི་བུ་མོ་ཆུང་མར་བླངས་པ།
མར་ལུ་ཧྥུ་ནི་བརླང་མོའི་སྐད་ངན་གྱི་སྒྲ་ཡིས་གཉིད་ལས་བསད་པའི་ཚེ་ཁྲི་ལྕམ་
ནི་སྒོ་འགྲམ་དུ་ཁྲག་མཚོ་འཁྱིལ་བའི་དབུས་སུ་འགྱེལ་ནས་ཤི་བ་དང་། ཁྲི་སྲས་ནི་
ལག་ཏུ་ཁྲག་གིས་སྦགས་པའི་གློ་གྲི་བཟུང་སྟེ་ཕུང་པོའི་འགྲམ་དུ་ལངས་སྟབས་སུ་
ཡོད་པ་མཐོང་བ་ན་ཐལ་ཟིང་ཡོ་ལང་བྱུང་བར་སྙམ་པ་དང་ཤིན་ཏུ་སྐྲག་པར་གྱུར་
ནས་སྨྲས་པར། བུ་ཁྱོད་འདི་འདྲ་ཅི་བྱེད་པ་ཡིན་ནམ་ཞེས་དྲིས།
ཁྲི་སྲས་ན་རེ། ཀྱེ། ཡབ་ཆེན་རྒྱལ་པོ་མཁྱེན་ནོ ། སྔར་ཁྱེད་ཀྱིས་བདག་ལ་
ཁྱོད་ཀྱི་གློ་གྲི་དེ་ལེགས་མོད། འོན་ཀྱང་དེས་གཡུལ་དུ་དགྲ་བོ་གསོད་པར་མི་ནུས་
ཞེས་ལན་མང་གསུངས་པ་དང་། བདག་གིས་ཁོ་བོའི་གློ་གྲི་འདིས་སྲོག་ཁྲིམས་གཅོད་
རྒྱུའི་ཉེས་ཅན་པའི་མགོ་བོ་འབྲེག་ནུས་པ་ཡིན་ཞེས་རལ་གྲི་འདི་ལ་བསྟོད། གཟིགས་
དང་། དེ་རིང་གློ་གྲི་འདིས་མགོ་བོ་འབྲེག་པར་འོས་པའི་མི་ངན་གདུག་པ་ཅན་དེ་ལྔ་
698

ཧབ་ཟེ་རྒྱག་མཁན་མར་ལུ་ཧྥུའི་གཏམ་རྒྱུད།
ལམ་བཏང་། ཞེས་དེ་སྐོར་གྱི་སྔ་ཕྱིའི་གནས་ཚུལ་རྣམས་ཞིབ་པར་གསོལ།
ཁྲི་སྲས་ཀྱི་ཞུ་བ་གསན་རྗེས་མར་ལུ་ཧྥུ་ནི་འཇིགས་པ་དང་སྤྲོ་བ་འགྲན་པ་
བཞིན་བྱུང་བ་ན། སྔས་མགོ་བཀྱག་ནས་ལྟ་བའི་ཚེ་སོར་གདུབ་ཀྱི་གྲིབ་མ་ཙམ་ཡང་
མ་རྙེད། དེ་མར་ཆུང་མའི་ཕུང་པོ་བཤེར་བས་སོར་གདུབ་མོའི་སྦར་མོའི་ནང་བཙིར་
ནས་ཉར་ཡོད་པ་བླངས་ཏེ་སྤྲོ་བའི་འཛུམ་མདངས་རྒྱས་ཏེ་སྨྲས་པར། བདག་གི་བུ་
བཟང་པོ། ཁྱོད་ཀྱིས་བདག་གི་སྲོག་སྲུང་བ་ལྟར་ཨཱ་ལཱ་ཐུགས་རྗེ་ཅན་གྱིས་ཁྱོད་ཀྱི་
འདི་ཕྱི་གཉིས་ཀྱི་མགོན་སྐྱབས་མཛད་རྒྱུར་ཐེ་ཚོམ་མ་མཆིས། སྐྱེ་བོ་གདུག་པ་ཅན་
འདི་ལ་ལས་ཀྱི་འབྲས་བུ་རྣམ་པར་སྨིན་པ་རེད་ཅེས་བརྗོད།
སྔར་སོང་གི་བྱ་བ་རྣམས་ཡིད་ཀྱི་མེ་ལོང་ངོས་སུ་འཆར་བ་ན་མར་ལུ་ཧྥུས་
ངར་སྐད་དྲག་པོས་བྲན་འཁོར་རྣམས་བོས་ཐོག་ཁྲི་ལྕམ་གྱི་གཡོ་སྒྱུའི་ངན་སྤྱོད་ཡོད་
རྒུ་ཀུན་གྱི་རྣ་ལམ་དུ་གསལ་བར་བསྒྲགས། དེ་ནས་བྲན་འཁོར་རྣམས་ལ་མོའི་ཕུང་
པོ་ཕྱིར་བཏོན་ནས་ཕྱི་ཉིན་དུར་འཇུག་བྱེད་དགོས་པའི་བཀའ་བཏང༌། མཐར་མར་
ལུ་ཧྥུས་མོ་ནི་ལེ་དབར་སྟོང་གི་འགྲུལ་ལམ་ལ་ཇི་མི་སྙམ་པར་ཐག་རིང་ཨེ་ཅིབ་ཡུལ་
ནས་འདིར་འཆི་བའི་གནས་འཚོལ་དུ་ཡོང་བ་སྙན་ངག་མཁན་པོའི་ངག་ལས།
ལས་ཀྱིས་བསྐོས་པའི་ཕྱོགས་སུ། །
ང་ཅག་མི་སྡོད་འགྲོ་དགོས། །
ལས་ལ་བསྐོས་པའི་བྱ་བར། །
ཟློག་པའི་ཐབས་ནི་མི་ཡོང་། །
ཤི་ས་རང་ཡུལ་བསྐོས་པའི།
མི་དེ་གཞན་ལ་མི་འཆི། །
ཞེས་པ་བདེན་ནོ་ཞེས་བརྗོད།
699

༄༅།།མཚན་ཞག་སྟོང་གི་གཏམ་རྒྱུད།
སྐྱིད་སྡུག་རིམ་པ་བརྒྱུད་རྗེས་མར་ལུ་ཧྥུ་ནི་ཤེས་བྱ་དང་མྱོང་བ་ཇེ་ཟབ་ཏུ་སོང་
ཞིང་། ཁོང་ནི་ཞི་འཇམ་དབེན་པའི་འཚོ་བ་ལ་མངོན་པར་ཕྱོགས་ཞིང༌། ཚེ་མཇུག་
ཟོས་བདེ་བག་ཕེབས་ངང་བདེ་བའི་དཔལ་ལ་ལོངས་སུ་སྤྱོད་པའི་རེ་བ་བྱེད་པ་
དང་ཕྱོགས་མཚུངས་སྐྱིད་པའི་དུས་སུ་བདེ་བའི་འབྱུང་རྩ་མི་བརྗེད་པར་སྔར་གྱི་ཟླ་
གྲོགས་རྙིང་པ་དྲན་པའི་བློ་འགོག་ཏུ་མེད་པ་ཞིག་ཤར་བས།བྲན་འཁོར་མངགས་ཏེ་
སྔར་རང་ཉིད་སྡུག་ཐོག་ཏུ་ཞིང་ནང་ནས་ལྟོ་ཟན་སྦྱིན་མཁན་སོ་ནམ་པ་དེ་ཕོ་བྲང་
དུ་གདན་དྲངས་ནས་སྲིད་བློན་གྱི་གནས་སུ་བསྐོས་ཐོག་མཉམ་དུ་རྒྱལ་སྲིད་ཀྱི་བྱ་
བ་བསྐྱངས་ཤིང་། དེ་ཡང་རང་གི་བློ་དཀར་བའི་མཛའ་བཤེས་ནང་མར་བརྩིས་ཏེ་
མགྲོན་གྱི་མཆོག་ཏུ་བཀུར་ནས་མཉམ་དུ་བདེ་བའི་དཔལ་ལ་རོལ། ཕྱིས་སོ་ནམ་པ་
དེ་ལ་གཤིས་རྒྱུད་བཟང་བའི་བུ་མོ་ཡིད་དུ་འོང་བ་ཞིག་ཡོད་པ་དེ་མར་ལུ་ཧྥུས་རང་
གི་ཆུང་མར་སློང་ནས་ཁྲི་ལྕམ་གྱི་མཚན་གསོལ། དུས་དེ་ནས་བཟུང་མར་ལུ་ཧྥུ་དང་
སོ་ནམ་པ་གཉིས་རྒྱལ་བློན་གྱི་འབྲེལ་བའི་ཐོག་གཉེན་གྱི་འབྲེལ་ལམ་ཡང་ཆགས།
དུས་ཀྱི་བགྲོད་པ་རླུང་ལྟར་མྱུར་ཞིང་ཚོར་མེད་ངང་ལོ་ཡི་ཉག་མ་འགའ་འདས།
དུས་དེ་ཤེད་ན་ཁྲི་སྲས་ཀྱང་ན་སོ་དར་ལ་བབས་པས། མར་ལུ་ཧྥུ་ནི་ཚ་བོ་པང་དུ་
ལེན་པའི་རེ་འདོད་ཀྱིས་ཁྲི་སྲས་ལ་བག་མ་བླངས་ནས་བདེ་ཞིང་སྐྱིད་པའི་ཁྱིམ་ཚང་
ཕུན་སུམ་ཚོགས་པ་ཞིག་བསྐྲུན་ཏེ་ཡབ་སྲས་ཟླ་གྲོགས་དང་བཅས་པ་བདེ་སྐྱིད་ཕུན་
སུམ་ཚོགས་པའི་དཔལ་ལ་ལོངས་སུ་སྤྱད་དེ་ཐམས་ཅད་སྐྱིད་མི་ཚེའི་མཐའ་ལ་འཁྱོལ་
བར་བྱས་སོ། ། ། །
700

༄༅། མཚན་ཞག་སྟོང་གི་གཏམ་རྒྱུད། ། (གསུམ་པ)
དུས་རབས་གསར་པའི་བོད་སྐད་ཡིག་རིག་མཛོད་ལས་གཞི —བརྩམས་ཆོས་གྲགས་ཅན་བོད་འགྱུར་དཔེ་ཚོགས།
རྒྱ་ཡིག་ཏུ་སྒྱུར་མཁན། ནཱ་ཤུན།
བོད་ཡིག་ཏུ་སྒྱུར་མཁན། སྣེའུ་ཚེ་རིང་དོན་གྲུབ།
རྩོམ་སྒྲིག་འགན་འཁུར་བ། རྐང་བཙུགས།
·ཁ་ཤོག་ཇུས་འགོད་པ། བློ་བཟང་བཀྲ་ཤིས།
དཔེ་སྐྲུན་འགྲེམས་སྤེལ་ཚན་པ། བོད་ལྗོངས་མི་དམངས་དཔེ་སྐྲུན་ཁང་།
(ལྷ་ས་གླིང་སྐོར་བྱང་ལམ་སྒོ་ཨང་20པ། )
པར་འདེབས་ཚན་པ། བོད་ལྗོངས་ཤིན་ཧྭ་པར་འདེབས་ཚད་ཡོད་མཐུན་གཉེར་ཁང་།
དེབ་ཚད། 787×960 1/16
དཔར་ཤོག 45.875
ཡིག་གྲངས། ཁྲི་40.2
པར་གཞི་སྒྲིག་ཐེངས། 2022ལོའི་ཟླ་12པར་པར་གཞི་1བསྒྲིགས།
དཔར་ཐེངས། 2022ལོའི་ཟླ་12པར་པར་ཐེངས་1བཏབ།
དཔར་གྲངས། 01-2,500
དཔེ་རྟགས། ISBN978-7-223-07020-1
བཅད་གོང༌། སྒོར་70.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག

